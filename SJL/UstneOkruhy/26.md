<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# 26. Deformujúci vplyv moci a peňazí na charakter človeka
</div>

## Vybrané diela týkajúce sa témy

- Od počiatku ľudskej spoločnosti dochádzalo k jej diferencovaniu:  
  Spočiatku rozhodujúca fyzická zdatnosť, neskôr sa objavil nový fenomén – **majetok**.  
  Priamo úmerne s ním rástli práva bohatých – rovnako ako moc.
- **Vajanský:**  
  > „... kto má v rukách organizovanú politickú moc, nazbiera dosť hlasov i nato, aby slnko nesvietilo a v zime sneh nepadal.“  
  Nečudo, že vidina peňazí ľudí ovládla až natoľko, že sa stali cieľom ich životného ťaženia, jedinou životnou radosťou.  
  V honbe za nimi napáchali mnoho násilia a utrpenia; neunikli však pozornosti našich i zahraničných spisovateľov.

---

### Moliére: **Lakomec**

- **Téma:** Vysmieva sa lakomstvu, ktoré deformuje charakter človeka a ničí vzťahy medzi rodinnými príslušníkmi.
- **Harpagon:** 50-ročný vdovec žije v neustálom strachu zo straty peňazí.  
  Vykorisťuje služobníctvo, dokonca kradne ovos vlastným koňom. Dokáže zapredať aj vlastné deti.  
  **Inšpirácia:** Plautus – Komédia o hrnci.

---

### Balzac: **Otec Goriot**

- **Téma:** Tragika otcovskej lásky.  
  Moc peňazí narušila tie najzákladnejšie ľudské vlastnosti a vzťahy.
- **Obsah:**  
  - Bieda otca Goriota ponižuje, no nepovažuje ju za nešťastie, pokiaľ sa jeho dcéry majú dobre.  
  - Musel zomrieť, aby spoznal, aké sú jeho vlastné dcéry.

---

### Dürrenmatt: **Návšteva starej dámy**

- **Téma:** Davová psychóza, moc peňazí.  
  Autor vysmial celé mestečko pre ich pokrivený charakter a skazenú morálku.
- **Obsah:**  
  - Z USA prichádza do rodného mestečka milionárka, ktorá ponúkne za vraždu bývalého frajera (s ktorým mala dieťa) obrovskú odmenu.

---

### Kukučín: **Dies Irae**

- **Téma:** Cholerová epidémia.  
  Úžerník Sýkora záleží len na peniazoch.  
  - Prvého syna pošle na vojnu, lebo si myslí, že ho okráda.  
  - Druhému zakáže vzťah s dievčaťom zadĺžených rodičov.  
  - Richtár Zima opustil chudobnú dievčinu, vzal si boháčku a je s ňou nešťastný.

---

### Timrava: **Skon Paľa Ročku**

- **Téma:** Chamtivosť a jej dôsledky.  
  - Žena ho stále ženie do roboty, lebo je chamtivá.  
  - Zraní sa a už nikdy nevstane z postele – vyčíta jej to; ona však tvrdo robila tiež.

---

### Tido Gašpar: **Srdcová pravota** (zo zb. Námorníci)

- **Téma:** Konflikt medzi citom a túžbou po majetku.  
  - Citlivý vojak Janko Holub vs. namyslený, povrchný Bozontoš.  
  - Morena, Jankova frajerka, túži po majetku a zaľúbi sa do Bozontoša.  
  > „Mocní sú pánmi slabých ženských sŕdc.“  
  Láska bola bohatstvom v srdci chudobného námorníka.

---

## Martin Kukučín – **Dies Irae** *(Dni hnevu; 1893)*

- nastolil v nej závažný problém doby: 
    - peniaze sa stávajú rozhodujúcim faktorom v živote rozvíjajúcej sa buržoáznej spoločnosti a podmieňujú v rozhodujúcej miere ľudské myslenie i konanie
- hodnotí vzťahy v rodine
- starý Sýkora uprednostňuje peniaze pred rodinou, je bezohľadný, stále myslí iba na ne, nemá na rodinu čas a na konci života si uvedomí, ako zanedbával rodinu
- jedného syna pošle na vojnu, lebo si myslí, že mu ukradol peniaze
- druhý syn (Juraj) sa stýka s richtárovou dcérou, on to nechce, lebo richtárovci mu niečo dĺžia a okrem toho sú chudobní
- syn ochorie (v dedine je cholera) a richtárovci ho prichýlia, otec ho príde pozrieť (a zistí, že syn je naozaj chorý), trochu „zmäkne“, ale skoro sa „spamätá“ a odíde
Juraj si zoberie richtárovu dcéru
- richtár nie je typicky kladnou postavou – zneužil dievča a potom ju nechal, ale snaží sa to napraviť a na konci sa zmieria
- cez postavu Sýkoru odsudzoval spisovateľ javy, ktoré prinášal kapitalizmus na slovenskú dedinu
- poviedka sa končí typicky kukučínovsky, harmonickým záverom
- Postavy:
    - Sýkora st. - je bohatý, ale lakomý človek ochotný urobiť pre peniaze takmer všetko.
>„Bez peňazí nič nemôžeš robiť... Za ne si ťa uctí každý.  
> Dajú sa ti do známosti i takí, čo si ich nikdy nevidel."
- Keď však prišiel krádežou o všetky svoje peniaze, tak sa v ňom pohlo svedomie a sám si začal klásť otázku o zmysle svojho života: „Sám nevie. Nemá smer, nemá cieľ. Čo bol jeho cieľ? Peniaze. Toho sa zrieka. Čo mu bude cieľom? Nevie, nevidí, čoho sa chytiť.

- Načo si tu, načo! - kričí v ňom čosi hromovým hlasom.
- Nemáš tu čo robiť. Z tvojej práce nezostalo nič - iba slzy a kliatby. Tá ťa už bude sprevádzať."
Uvedomil si, že jeho jediným cieľom nebola rodina, ale mamona. Keď prišiel o majetok, stratil zmysel života. Všetko oľutuje, prejaví dovtedy u neho nevídaný cit k synovi.

Richtár Zima - „Držia ho za prvého richtára v okrese. A čo vykonal? Zveľadil majetok obce? Ono je pravda, šanoval občanov.
Len preto reparoval mlyny za svoje peniaze. Ale čo dosiahol? Práve opak toho. Seba zamočil do dlhov a teraz obec musí mu splatiť naraz, čo by bola po čiastkach. Nuž, to je tá chýrna dobrota?" Ako z ukážky vidno, richtár je človek, ktorý pomáha aj za cenu ochudobnenia vlastnej rodiny. Aj keď môže vyvolať dojem, že je bez chyby, predsa pred dcérou skrýva tajomstvo. V mladosti pre peniaze opúšťa svoju lásku - Masliačku a berie si za ženu staršiu, ale zato majetnú gazdinú.
Juraj Sýkora - je mladý a pracovitý. Nedokázal sa zhodnúť s otcom, a preto odišiel z domu. Pre neho neboli peniaze dôležité a nevedel pochopiť, čo je na nich dobré: "Keby sme boli v chudobe, neboli by sme žili tak... Veď viete, ako sme žili. Sťa cudzí! Vina boli peniaze. A  z domu som musel vystúpiť - tiež len pre peniaze. Čo je na nich dobrého, keď toľko, toľko sa trpí pre ne! Ja si myslím, že peniaze sú vec vonkoncom nanič. Pre ne sa porobí najviac zlého na svete."
Evka - dcéra richtára Zimu a jeho ženy. Je dobrá, ochotná pomôcť, pracovitá, úprimná, neskazená majetkom. Ľúbi Jurka a chce si ho vziať. Stará sa o neho počas jeho choroby.
Richtárka Masliačka (Katrena) - prvá láska richtára Zimu

**Dej:**  
Dcéra richtára Zimu Evka sa má vydať za Jurka, syna vicerichtára Sýkoru. Jurko nemá s otcom veľmi dobré vzťahy. Starý Sýkora je bohatý, ale skúpy. Richtár Zima je chlap na mieste. Keď treba pomôcť obci, neváha a dá i zo svojho. Tým sa však zadlžuje a spôsobuje problémy celej rodine. Sýkora ho obviní, že spreneveril peniaze a zakáže Jurkovi stretávať sa s Evkou. Juro otca neposlúchne a odchádza bývať do richtárovho domu. Epidémia cholery, ktorá dlho vyčíňa v okolí, napokon neobíde ani Lomnicu. Ochorie aj Jurko a vyzerá to s ním veľmi zle. Želá si len jedno - aby ho navštívil otec. Sýkora však miluje viac peniaze ako svojho syna. V minulosti pre ne vydedil i staršieho syna Jana a teraz i Jurka. Eva ide za Masliačkou, pretože si myslí, že by mohla Sýkoru prinútiť, aby šiel za synom. V poslednom období si boli Masliačka a Sýkora veľmi blízki, chcú sa aj vziať. Masliačka bola najprv prekvapená jej návštevou, pretože Evkin otec ju v mladosti opustil, hoci čakala jeho dieťa. Evka ju presvedčila svojou nevinnosťou a úprimnosťou, takže jej sľúbila, že Sýkoru pošle. Sýkora síce príde do richtárovcov, no nie preto, že syn leží na smrteľnej posteli, ale kvôli krádeži jeho milovaných peňazí. Upodozrieva richtára z krádeže, aj keď vie, že je nevinný. Keď však uvidí, v akom stave je Jurko, čosi sa v ňom zlomí. Všetko oľutuje, prejaví dovtedy u neho nevídaný cit k synovi a ospravedlní sa richtárovi a jeho rodine. Jurkovi je ihneď lepšie, obe rodiny sa zmierili a začali prípravy na svadbu.

> **Idea**: Ideou tohto diela je snaha poukázať na skutočnosť, že nie majetky, ale láska je pravým bohatstvom človeka. Autor to opisuje slovami:  
„Honba za majetkom pripravuje otcov o čas, ktorý by mali venovať deťom. To je úkaz veľmi smutný. Urobia synov dedičmi domov, panstiev, kapitálov, a zabudli ich spraviť dedičmi ideí, presvedčenia, ktoré prechovávali."

Zároveň však dáva nádej, že nikdy nie je neskoro na nápravu narušených rodinných vzťahov.

## Ladislav Mňačko : Ako chutí moc 
Téma: autor odhaľuje podstatu totalitného systému, jeho absurditu, kritizuje pokryteckú  spoločnosť; v popredí je analýza života človeka, kt. nekontrolovateľná moc postupne  rozkladá mravne, ľudsky a politicky
- nadčasové dielo, o zmysle života
- rozprávač- autor, kt. nie je vševediaci, niekedy sa stotožňuje s postavami

**Dej:**  
Rozprávačom celého príbehu je prominentný novinár a fotograf politického diania v spoločnosti Frank. Dej sa odohráva v priebehu troch dní počas pohrebu bývalého predsedu vlády a bývalého Frankovho priateľa. Nepomenovaný „Mŕtvy“ sa vlastne stáva hlavnou postavou. Kniha začína opisom prípravy rozlúčky s Mŕtvym. Frank má za úlohu zásobovať svoju redakciu fotografiami z rozlúčky. Dej v reálnom čase však nie je takmer žiadny, väčšinu tvoria úvahy novinára nad jeho vzťahom k Mŕtvemu a nad Mŕtvym samotným. Frank sa vracia v spomienkach do minulosti. Pripomína si chvíle, ktoré spolu prežili. Zo začiatku boli veľmi dobrí kamaráti, bojovali spolu v povstaní, bok po boku znášali útrapy. On bol vždy vodcovský typ a Frank sa mu podriaďoval. Spolu sa chodievali večer kúpať, s nimi aj Frankove dievča Margita. Keď mu ju prebral, po chlapsky si to vybavili a šlo sa ďalej. Áno, v tých časoch to bol ozajstný chlap. 

Lenže po vojne sa dostával vyššie. Stále vyššie a vyššie. Zabúdal na starých priateľov a nových nenachádzal, lebo všetci sa báli jeho moci a on sa zase bál ich. Posledný krok k odcudzeniu urobil vtedy, keď opustil Margitu (neskôr za ňou vyhodil aj syna Martina) a oženil sa so svojou bývalou sekretárkou. Začali sa stýkať už len oficiálne. Občas síce spolu posedeli, ale boli to už iba škrobené stretnutia. Mocný muž už zabudol na všetko, za čím kedysi pevne stál. Ľudí, ktorí ho skrývali cez vojnu, dal kvôli vlastnej výtržnosti zavrieť. Podpisoval rozhodnutia, z ktorých sa niektoré ukázali chybné a vždy za to vinil druhých. Nikomu naokolo už nedôveroval. A potom nastal úpadok. Človek v pozadí, mocnejší ako najvyšší (Galovič) rozhodol, že nastala jeho spoločenská smrť. Zakázal uverejňovať jeho fotky v novinách. Potom prišla ozajstná smrť. Ešte i jej príčina sa zdala Galovičovi málo dôstojná (urémia - moč v krvi) a lekári ju museli zmeniť na leukémiu. Frank fotografuje ľudí, ktorí sa s ním prišli rozlúčiť. Ľudí, ktorým bol poväčšinou úplne ľahostajný. Alebo ľudí, ktorí sa pretvarovali, pritom ho z celej duše nenávideli. Aj Galovičov rozlúčkový prejav bol falošný a plný pretvárky. 
V závere Frank rozmýšľa, čo vlastne moc je a čo je jej dôsledkom.
Okrem rozprávania sú v diele početné úvahové časti. Autor využíva retrospektívu.
Idea: zhubný vplyv nekontrolovateľnej moci na morálku jednotlivca, dôsledkom je samota, odcudzenie


## Anton Pavlovič Čechov
- povolaním lekár, majster poviedky a autor známych divadelných hier. 
- Jeho poviedky mali humoristický a satirický charakter. 
- Vysmieva sa v nich z pokrytectva, malomeštiactva, poníženosti. 
- Najznámejšie sú: Chameleón, Smrť úradníka,  Dáma so psíčkom. 
- Svojím hrdinom dáva charakteristické mená, ktoré vystihujú ich povahu. 
- Vo svojich divadelných hrách sa zameral hlavne na vidiecku šľachtu. Významnú úlohu v nich hrá psychika postáv a lyrizmus (náladové podfarbenie).

### Chameleón 
- Hlavná postava je policajný inšpektor Oťapilov, 
    - je to človek, ktorý je vynachádzavý, vie sa líškať, pretvarovať, 
    - predovšetkým sa vždy prispôsobuje situácii, tak aby si nenarobil zle, je prefíkaný, falošný, bez vlastného názoru. 
    - O jeho vlastnostiach svedčí aj situácia, keď zlatníckeho majstra Krochkina pohrýzol pes. 
    - Oťapilov najskôr hovorí, že psa treba zastreliť, že psy sa nemajú túlať, že on s tým urobí poriadok. Keď ktosi povie, že pes je možno generálov, on sa vyhovára na počasie, hnevá sa na Krochkina a psa chváli. Táto situácia sa opakuje niekoľkokrát, nakoniec sa ukáže, že pes je generálovho brata a Oťapilov, ho znovu vychvaľuje a vyhráža sa Krochkonovi, že s ním ešte urobí poriadok.
- v tejto zbierke poviedok sa Čechov prejavil ako majster krátkej poviedky – na malej epickej ploche dokonale odkryl ľudský charakter. Autor tu poukazuje na to, ako banálne problémy sú zapríčinené zlými ľudskými vlastnosťami.


---

<div align="left">

[Predchádzajúca](25.md)
</div>
<div align="center">
SPŠJM 2025 edit
</div>
<div align="right">

[Ďalšia](27.md)
</div>







