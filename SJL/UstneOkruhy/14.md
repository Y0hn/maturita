<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>

14. LITERÁRNA MODERNA

Koniec 19. stor. je v znamení veľkých zmien, ústiacich do katastrofických predstáv, chaosu a dezorientácie. Rýchle životné tempo, konkurenčný boj a rast sociálnych problémov vytvárajú spoločenskú situáciu plnú pesimizmu a beznádeje. Každodenná realita je vystavená ostrej kritike. Obdobie sa spájalo s neistotou, nepokojom, často sa hovorilo o kríze myslenia a kultúry vôbec.

Spoločenská situácia sa odrazila aj v literatúre, a to hlavne rozmanitosťou štýlov, smerov a žánrov. Nové umelecké smery sú výrazom hľadania nových ciest v umení prostredníctvom slobody jednotlivca. Tvorbu literárnej moderny zjednocuje zdôrazňovanie významu autorského subjektu.

SYMBOLIZMUS – bol najrozšírenejší, vzniklo z gréckeho slova symbol, čo znamená znak alebo znamenie, vznikol vo Francúzsku, zakladateľom bol Charles Baudelaire. Od realizmu sa odlišuje tým, že jeho vzťah ku skutočnosti je iracionálny, rozumom nepochopiteľný. Jeho filozofickým základom sa stal subjektívny idealizmus, do popredia kladie vlastné pocity, vnemy a predstavy človeka. V myslení človeka sa objavuje  pochybovačnosť. Predstavitelia  symbolizmu vo svojich dielach vyjadrujú svoje pocity a nálady z osobného postavenia, ale aj doby, v ktorej žili. Táto doba bola plná rozporov a ich pocitov
Symbolizmus nazyvame dekadencia, čiže úpadok.

FUTURIZMUS – vznikol na zač. 20. storočia, jeho zásady sformoval Filipo Thomaso Marinety za hlavný zdroj krásy vyhlasovali vedecké objavy, priemyselné výrobky – „poézia strojov, bezdrôtovej telegrafie a rýchlej dopravy lietadlami“. Vo veršoch sa to prejavuje tým, že sa vypúšťajú slovesá a zložitejšie väzby, prednosť mali podstatné mená.

KUBIZMUS – vznik zač. 20. storočia, z francúzskeho slova Cube – kocka, tvorcovia napr. maliar Pablo Picasso – zobrazuje postavy a veci pomocou geometrických tvarov.

IMPRESIONIZMUS – lat. slovo Impresio – dojem, výraz, vnem. Prejavil sa najprv vo výtvarnom umení, maliari zachytávajú svoje zážitky a prírodu na základe dojmov. Predstavitelia: Vincent van Gogh.

DEKADENCIA – výraz pôvodne slúžil ako hanlivé označenie francúzskej poézie z konca 19. storočia, ktorá pohŕdala dobovou meštianskou kultúrou a jej tradíciami. Dekadencia s provokatívnou obľubou siahala k tabuizovaným témam  - erotika, morbidita, poetizácia násilia a zla, neúctivý vzťah k Bohu, oslava Satana a kultu smrti.

Francúzska literatúra
Charles Baudelaire – básnik, prekladateľ, výtvarný a literárny kritik. Narodil sa v úradníckej rodine. Nedokončil stredoškolské štúdiá

Kvety zla – lyrická zbierka básní, ktorá stojí na rozhraní medzi romantickou a symbolistickou poéziou, sústredil sa v nej na vlastné vnútro, na nevšedné pocity, na protiklady viery a skepsy, nehy a vzdoru, radosti a zúfalstva. Hľadá krásu v ošklivosti, proklamuje, že človek nemôže dosiahnuť šťastie (zbierka vyvolala taký odpor meštiackej spoločnosti, že bola z mravnostných dôvodov odsúdená k pokute), dominuje bohatá obrazotvornosť, lyrizmus, základom jeho tvorby je poburujúci cynizmus a absolútna nenávisť voči pretvárke. 
Báseň Človek a more - porovnanie človeka a mora, ktoré vyznieva: Hladina mora je tvojím zrkadlom. Duša človeka je nepokojná, tak ako i more je nepokojné. More je nepoznateľné a človek je nepoznateľný. Človeka a more nazýva sokov, nezmieriteľní bratia. Boj človeka za ovládnutie zeme, mora vedie k zlu. 
Báseň Súvislosti – opisuje prírodu, symboly, vôňa, farby.
Báseň Cudzinec – vidíme ničotnosť, nemá priateľov, všetko nenávidí, ľúbi mračná. Symbol smútku.

Jean Arthur Rimbaud – najčítanejší autor z prekliatych básnikov. Ako malého ho považovali za geniálne dieťa – výborne a ľahko študoval, ale zároveň prejavoval veľkú tvrdohlavosť. Jeho tvorba je plná obrazných pomenovaní, metafor, zvukov, farieb, túžby po neobyčajných zážitkoch. Bol ovplyvnený bezprostrednou osobnou skúsenosťou, snom a fantáziou. Jeho básne vychádzali iba v časopisoch.
Básnická zbierka Básne, Iluminácie I, Iluminácie II. Jeho poézia je lyrická, písal ju „z duše a pre dušu“, chce, aby zachraňovala všetky pocity, vône, zvuky a farby. Staval sa proti tradičnej poézii.

Báseň Paríž sa zase zaľudňuje – reaguje na obdobie roku 1870 – Parížskej komúny. Cítime básnický pohľad na soc. skutočnosť, je na strane chudobnej vrstvy. Kritizuje boháčov a paláce. Využíva expresívne slová pejoratíva (hanlivé), metafory, prirovnania. Opisuje jeho subjektívne prežívanie, pociťovanie, využívanie netradičných umeleckých prostriedkov „hocte, ústa, čo páchnu vajcom, váš pupok je hanbou napuchnutý, kurtizána, karvatidy, orgie“
Báseň – Nemožné – píše o detstve, kedy nepotreboval priateľov. V dospelosti to odsudzuje.
Báseň – Samohlásky – Ospevuje samohlásky. Vidíme zložité vyjadrovanie.
Báseň – Moja bohéma – dozvedáme sa o jeho živote. Vidíme jednoduchosť v jeho živote. Bohémsky spôsob života.
Báseň – Čo na to Nina – opisuje vzťah k žene

Iluminácie  - autor sa chcel vyhnúť ošúchaným námetom a ustáleným básnickým obrazom, preto v poézii využíval kontrastné metafory, spontánny prejav, šírku a hĺbku imaginácie, prekvapivosť pointy, starostlivo prepracoval zvukovú stránku veršov.
Báseň Opitý koráb – je najznámejšou  Rimbaudovou básňou. Tvorí ju reťazec metafor. Symbol voľne plávajúca loď – je obrazom samotného subjektu básnika. Hľadanie neznámeho sveta je zároveň únikom z reality (môžeme to chápať ako hľadanie slobody či zmyslu poézie) a vyúsťuje do poznania nemožnosti zmeniť život. Ideál sa stáva ilúziou.

Guillaume Apollinaire
Bol vedúcou osobnosťou avantgardy. Písal poéziu a prózu. Napísal básnickú zbierku Alkoholy, ktorá je jedným zo základných diel modernej poézie. Do tejto zbierky patrí báseň Pásmo.
Báseň Pásmo – táto báseň znamená podľa kritikov prevrat modernej poézie 20. storočia. Básnik v nej porušuje starú koncepciu rozvíjania myšlienok obrazu a nahradil ju voľným pásmom. Hlavnou myšlienkou je, že autor chce zobraziť radosti všedného života. Nepoužíva interpunkciu.
Zbierka Kaligramy – patria sem básne Hodiny, Krajinka, Kravata, Dym. Sú napísané v tvare názvu.


Slovenská literatúra
Ivan Krasko bol hlavným predstaviteľom Slovenskej literárnej moderny. Stal sa zakladateľom modernej slovenskej lyriky.
Vlastným menom Ján Botto, narodil sa v Lukovištiach. Navštevoval maďarské gymnáziu v Rimavskej Sobote a neskôr rumunské gymnáziu v Brašove, kde aj maturoval. Študoval v Prahe na chemickej fakulte. Po ukončení štúdií zostal istý čas v Čechách, pracoval ako chemický inžinier v cukrovare. Dlhší čas žil v Piešťanoch. Zomrel v Bratislave v roku 1958.
Svoje prvé básne napísal ešte ako gymnazista a pod pseudonymom Janko Cigáň ich uverejňoval v Slovenských pohľadoch. Pod týmto menom posielal svoje básne do slovenských časopisov i v čase, keď žil v Čechách. 

Ivan Krasko sa odhodlal vydať svoje básne knižne až po niekoľkých rokoch literárnej činnosti. Svoju prvú zbierku nazval Nox et solitudo (Noc a samota). Vydal ju už pod novým básnickým menom Ivan Krasko, ktoré mu vybral S. H. Vajanský. Pre básne tejto zbierky sú charakteristické najmä pocity smútku, samoty, opustenosti, beznádeje. Básnik uteká do samoty, je zúfalý, sklamaný. V jeho symbolicky ladených básňach sa stretávame s takými obrazmi prírody, ktoré vyjadrujú stav jeho duše – čierna noc, šedá hmla, havran, topole bez lístia a pod. Ku Kraskovým najčastejším témam patria ľúbostný cit (Aminke, Plachý akord, Už je pozde), spomienky na domov a na matku (Vesper doinicae – Nedeľný večer), príroda (Topole, Zmráka sa ) a úvahy nad vlastným ľudským osudom. Svoj život prirovnáva k sivej mútnej kaluži a k pustej čiernej noci. Básne Ivana Kraska sú hlboko prežité a precítené. Sú to verše poznačené životom. Písal vždy iba o tom, čo sám osobne prežil, každá jeho báseň je úprimnou spoveďou. Sám najlepšie splnil to, čo žiadal od básnika: no nikdy nepíš to, čo necítiš, čo v tvojom srdci zrod nemalo.

Svoju druhú a zároveň poslednú básnickú zbierku vydal pod názvom Verše. Zbierku venoval svojej snúbenici. V týchto básňach je už menej smútku a pesimizmu, básnik sa už vyrovnal s dávnymi bolesťami a sklamaniami (Askéti, Eremita). Uvedomuje si, že nemožno podliehať náladám a opustenosti, ale že je potrebné bojovať a najmä žiť (Život).
Do zbierky Verše zaradil Krasko i niekoľko básní so sociálnym motívom – sú to básne Otrok, Otcova roľa a Baníci. Aj tieto básne sú symbolicky ladené, otrok symbolizuje utrpenie národa, otcova roľa je symbolom domoviny, baníci predstavujú celý národ. Otrok z rovnomennej básne je symbolická postava, symbolizuje utrpenie národa, ktorý žil „pod bičom otrokára“: Som ten, ktorému v uši znela pieseň matky – otrokyne
		    Tá pieseň z mojej duše nikdy, nikdy nevyhynie.
		    Tak smutno znela, divným bojazlivým bôľom
		    sa tíško niesla naším úhorový poľom,
		    až chytila sa v detskej trasúcej sa duši.

V básni Otcova roľa sa básnik štylizuje do podoby tuláka, ktorý sa vracia z cudziny na rodnú pôdu a pritom cíti výčitky svedomia za to , že opustil starootcovskú roľu, čiže domovinu.

SPŠJM okruhy 2022 edit

 
