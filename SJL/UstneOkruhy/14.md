<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/1hWhZNvgWC-8cb7jK5zRorX9WfCzyq_WF?usp=sharing">Materály</a>
    </div>

# 14. Literárna moderna
</div>

## Spoločenská situácia

Koniec 19. stor. je v znamení veľkých zmien, ústiacich do katastrofických predstáv, chaosu a dezorientácie. Rýchle životné tempo, konkurenčný boj a rast sociálnych problémov vytvárajú spoločenskú situáciu plnú pesimizmu a beznádeje. Každodenná realita je vystavená ostrej kritike. Obdobie sa spájalo s neistotou, nepokojom, často sa hovorilo o kríze myslenia a kultúry vôbec.

Spoločenská situácia sa odrazila aj v literatúre, a to hlavne rozmanitosťou štýlov, smerov a žánrov. Nové umelecké smery sú výrazom hľadania nových ciest v umení prostredníctvom slobody jednotlivca. Tvorbu literárnej moderny zjednocuje zdôrazňovanie významu autorského subjektu.
## Umelecké smery

### Symbolizmus

- bol najrozšírenejší, vznikol vo Francúzsku, zakladateľ Charles Baudelaire
- vzťah ku skutočnosti je iracionálny, rozumom nepochopiteľný
- filozofický základ: subjektívny idealizmus, dôraz na pocity, vnemy, predstavy

### Futurizmus

- vznikol na zač. 20. storočia, zásady sformoval Filipo Thomaso Marinety
- poézia strojov, vedecké objavy, priemyselné výrobky

### Kubizmus

- zač. 20. storočia, z francúzskeho slova Cube – kocka
- tvorcovia: napr. maliar Pablo Picasso

### Impresionizmus

- lat. slovo Impresio – dojem, výraz, vnem
- najprv vo výtvarnom umení, predstavitelia: Vincent van Gogh

### Dekadencia

- hanlivé označenie francúzskej poézie z konca 19. storočia
- tabuizované témy: erotika, morbidita, poetizácia násilia a zla, neúctivý vzťah k Bohu, oslava Satana a kultu smrti.

---

## Francúzska literatúra

### Charles Baudelaire

- básnik, prekladateľ, kritik
- **Kvety zla** – lyrická zbierka básní, protiklady viery a skepsy, nehy a vzdoru, radosti a zúfalstva. Hľadá krásu v ošklivosti, proklamuje, že človek nemôže dosiahnuť šťastie (zbierka vyvolala taký odpor meštiackej spoločnosti, že bola z mravnostných dôvodov odsúdená k pokute), dominuje bohatá obrazotvornosť, lyrizmus, základom jeho tvorby je poburujúci cynizmus a absolútna nenávisť voči pretvárke.  
- **Človek a more** - porovnanie človeka a mora, ktoré vyznieva: Hladina mora je tvojím zrkadlom. Duša človeka je nepokojná, tak ako i more je nepokojné. More je nepoznateľné a človek je nepoznateľný. Človeka a more nazýva sokov, nezmieriteľní bratia. Boj človeka za ovládnutie zeme, mora vedie k zlu.  
**Súvislosti** – opisuje prírodu, symboly, vôňa, farby.  
**Cudzinec** – vidíme ničotnosť, nemá priateľov, všetko nenávidí, ľúbi mračná. Symbol smútku.

### Jean Arthur Rimbaud

- najčítanejší autor z prekliatych básnikov

Ako malého ho považovali za geniálne dieťa – výborne a ľahko študoval, ale zároveň prejavoval veľkú tvrdohlavosť. Jeho tvorba je plná obrazných pomenovaní, metafor, zvukov, farieb, túžby po neobyčajných zážitkoch. Bol ovplyvnený bezprostrednou osobnou skúsenosťou, snom a fantáziou. Jeho básne vychádzali iba v časopisoch.
Básnická zbierka Básne, Iluminácie I, Iluminácie II. Jeho poézia je lyrická, písal ju „z duše a pre dušu“, chce, aby zachraňovala všetky pocity, vône, zvuky a farby. Staval sa proti tradičnej poézii.

- Básnická zbierka **Básne**, **Iluminácie I, II**
- Báseň **Paríž sa zase zaľudňuje**, **Nemožné**, **Samohlásky**, **Moja bohéma**, **Čo na to Nina**
- **Iluminácie** – kontrastné metafory, spontánny prejav
- Báseň **Opitý koráb**

### Guillaume Apollinaire

- vedúca osobnosť avantgardy
- **Alkoholy** – zbierka, báseň **Pásmo**
- **Kaligramy** – básne v tvare názvu

---

## Slovenská literatúra

### Ivan Krasko

- hlavný predstaviteľ Slovenskej literárnej moderny, zakladateľ modernej slovenskej lyriky
- Vlastným menom Ján Botto, narodil sa v Lukovištiach. Navštevoval maďarské gymnáziu v Rimavskej Sobote a neskôr rumunské gymnáziu v Brašove, kde aj maturoval. Študoval v Prahe na chemickej fakulte. Po ukončení štúdií zostal istý čas v Čechách, pracoval ako chemický inžinier v cukrovare. Dlhší čas žil v Piešťanoch. Zomrel v Bratislave v roku 1958.
Svoje prvé básne napísal ešte ako gymnazista a pod pseudonymom Janko Cigáň ich uverejňoval v Slovenských pohľadoch. Pod týmto menom posielal svoje básne do slovenských časopisov i v čase, keď žil v Čechách. 

Ivan Krasko sa odhodlal vydať svoje básne knižne až po niekoľkých rokoch literárnej činnosti. Svoju prvú zbierku nazval **Nox et solitudo** (Noc a samota). Vydal ju už pod novým básnickým menom Ivan Krasko, ktoré mu vybral S. H. Vajanský. Pre básne tejto zbierky sú charakteristické najmä pocity smútku, samoty, opustenosti, beznádeje. Básnik uteká do samoty, je zúfalý, sklamaný. V jeho symbolicky ladených básňach sa stretávame s takými obrazmi prírody, ktoré vyjadrujú stav jeho duše – čierna noc, šedá hmla, havran, topole bez lístia a pod. Ku Kraskovým najčastejším témam patria ľúbostný cit (Aminke, Plachý akord, Už je pozde), spomienky na domov a na matku (Vesper doinicae – Nedeľný večer), príroda (Topole, Zmráka sa ) a úvahy nad vlastným ľudským osudom. Svoj život prirovnáva k sivej mútnej kaluži a k pustej čiernej noci. Básne Ivana Kraska sú hlboko prežité a precítené. Sú to verše poznačené životom. Písal vždy iba o tom, čo sám osobne prežil, každá jeho báseň je úprimnou spoveďou. Sám najlepšie splnil to, čo žiadal od básnika: no nikdy nepíš to, čo necítiš, čo v tvojom srdci zrod nemalo.

Svoju druhú a zároveň poslednú básnickú zbierku vydal pod názvom **Verše**. Zbierku venoval svojej snúbenici. V týchto básňach je už menej smútku a pesimizmu, básnik sa už vyrovnal s dávnymi bolesťami a sklamaniami (Askéti, Eremita). Uvedomuje si, že nemožno podliehať náladám a opustenosti, ale že je potrebné bojovať a najmä žiť (Život).
Do zbierky Verše zaradil Krasko i niekoľko básní so sociálnym motívom – sú to básne **Otrok**, **Otcova roľa** a **Baníci**. Aj tieto básne sú symbolicky ladené, otrok symbolizuje utrpenie národa, otcova roľa je symbolom domoviny, baníci predstavujú celý národ. Otrok z rovnomennej básne je symbolická postava, symbolizuje utrpenie národa, ktorý žil „pod bičom otrokára“: Som ten, ktorému v uši znela pieseň matky – otrokyne

Tá pieseň z mojej duše nikdy, nikdy nevyhynie.  
Tak smutno znela, divným bojazlivým bôľom  
sa tíško niesla naším úhorový poľom,  
až chytila sa v detskej trasúcej sa duši.

V básni **Otcova roľa** sa básnik štylizuje do podoby tuláka, ktorý sa vracia z cudziny na rodnú pôdu a pritom cíti výčitky svedomia za to , že opustil starootcovskú roľu, čiže domovinu.

---
<div align="left">

[Predchadzajúca](13.md)
</div>
<div align="center">
SPŠJM 2025 edit
</div>
<div align="right">

[Ďalšia](15.md)
</div>