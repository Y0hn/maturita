<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>

6. VZBURA PROTI FEUDÁLNEJ SPOLOČNOSTI A ROZLIČNÉ PODOBY ROMANTICKÉHO HRDINU V EURÓPSKEJ ROMANTICKEJ LITERATÚRE
                                                  (kon. 18. stor. – ½ 19. stor.)

Spoločenská situácia v Európe:
Veľká francúzska revolúcia → rozpad feudalizmu a nástup kapitalizmu
Svet ovládla moc peňazí, ovplyvnila aj základné ľudské hodnoty (láska, priateľstvo, rodina) 
nová filozofia – idealizmus – myšlienka, vedomie a duch sú prvotné, hmota a bytie druhotné

Spoločensko-politické pomery: Je to obdobie veľkých spoločenských zmien, obdobie revolúcií: 1. anglická priemyselná revolúcia
                2. veľká francúzska buržoázna revolúcia(1789), heslo: Sloboda, Rovnosť, Bratstvo
                3. revolúcia (1848 – 1849)
Všetky ovplyvnili zmeny spoločenských pomerov, zánik feudalizmu a nástup kapitalizmu.
Túžba po slobode a zmene spoločenských pomerov sa zobrazila aj v literatúre.

Charakteristika romantickej literatúry: Romantizmus je umelecký smer formujúci sa v západoeurópskych literatúrach koncom 18. storočia a začiatkom 19. storočia, ktorý oproti rozumu zdôrazňuje : cit, vášeň a fantáziu.

Znaky romantizmu: - vplyv idealistickej filozofie – zdôrazňuje ako prvotné myšlienku, ideu, duch. Bytie teda hmota sú druhotné.
-	individualizmus – vzniká kult silného jednotlivca, ktorý sa dostáva do konfliktu so spoločnosťou 
-	subjektivizmus – neúspešný hrdina má pocit zbytočnosti, osamotenia – pesimizmus
-	titanizmus – túžba romantického hrdinu po veľkých činoch (zmeniť svet)
-	tragizmus – hrdina je často neúspešný v boji proti spoločnosti, zomiera za uskutočnenie svojich ideálov
-	historizmus – návrat do minulosti – stredovek
-	autoštylizácia básnika – stotožnenie sa básnika s lyrickým hrdinom
-	harmónia kontrastov, alebo jednota protikladov, krása – škaredosť, zločinnosť – anjelská čistota

Konflikt romantizmu Sen (autor zobrazuje svoje sny o slobode, túžbu po lepšom usporiadaní spoločnosti) x skutočnosť (národný a sociálny útlak, nesloboda nespravodlivá feudálna spoločnosť)
Literárny hrdina – výnimočný hrdina, výnimočná postava – človek ovládaný vášňami, bojujúci za svoje ideály, za ktoré umiera. Postavy symbolizujúce boj za slobodu – zbojníci, buriči, väzni, dobrodruhovia, tuláci, pútnici
Literárne žánre – dominantná lyrika, ktorá odráža rozpory doby – revolučná lyrika, ľúbostná lyrika, osobná (intímna)lyrika. Typický znak Žánrový synkretizmus – vznik lyricko–epických básnických skladieb. Silný vplyv ľudovej slovesnosti – jazyk, žánre – Balada.

Preromantizmus v Európe 
– je umelecký smer, ktorý odmietal nespravodlivosť feudalizmu, chladné mudrovanie. Zdôrazňoval citové hodnoty jednoduchého človeka. Najdôležitejšími znakmi preromantizmu sú zmysel pre veľkosť, vznešenosť, pôvodnosť a požiadavka tvorivej slobody. Prejavoval sa najmä v 2. polovici 18. storočia.

// spomenúť najvýznamnejšie diela svetového romantizmu, tie ale netuším ktoré sú XD

Nemecká literatúra
-nesúhlas s útlakom a neslobodou vyjadrovalo v Nemecku hnutie odporu – Sturm und Drang (búrka a vzdor), cieľ – bolo zamerané proti osvietenstvu, odmietali konvencie a spoločenské predsudky. Uprednostňovali cit, vášeň a slobodu osobnosti.

Johann Wolfgang Goethe – nemecký básnik, prozaik a dramatik.
1.	poézia – Óda Prométeus – antický hrdina – symbol odporu proti feudalizmu
2.	próza – Utrpenie mladého Werthera – autobiografický, sentimentálny román vo forme listov, námetom k napísaniu románu bola nešťastná láska k Charlotte Buffovej (Lotta). Hlavný hrdina – mladý, vzdelaný muž Werther, ktorý sa beznádejne zamiluje do Lotty, nevesty svojo najlepšieho priateľa. Znechutený meštiackou spoločnosťou odchádza na vidiek (pociťuje osamelosť, prichádza o priateľov – na vidieku). Po svadbe Lotty spácha Werther samovraždu. 1. konflikt – s meštiackou spoločnosťou, 2. konflikt – so svojím svedomím.
3.	dráma – Faust -  dvojdielna veršovaná dráma – námet čerpal zo stredovekej legendy. Učený doktor Faust v túžbe po poznaní predal svoju dušu diablovi, a tým upadol do večného zatratenia. Diabol Mefistofeles láka Fausta do milej spoločnosti, odvádza ho od túžby po vede. Do cesty mu stavia Margarétku. Faust sa do nej zamiluje. Podiel viny na smrti dieťaťa – plodu ich lásky – uvrhne Margarétku do žalára, kde čaká na popravu. V druhej časti sa Faust ocitne na cisárskom dvore. Pomôže vládcovi v ťažkostiach a zamiluje sa do Heleny, s ktorou má syna. Obidve milované osoby mu umierajú, a tak si Faust vyžiada od cisára územie pri mori, ktoré úrodní. Na ňom budú žiť slobodní ľudia. V uskutočnení svojho sna vidí zmysel svojho života. Ušľachtilý zámer ho zachraňuje pred zatratením.

Friedrich Schiller – nemecký básnik, dramatik, prekladateľ.
Zbojníci – dráma, vyjadruje protest proti vláde tyranie nad ľudom i proti osobnému bezpráviu, téma je prevzatá zo stredoveku. Hrdinom je Karol Mov, ktorého mladší brat očierni pred otcom, aby sám zdedil rodinný majetok a bratovu milú. Oklamaný otec Karola vydedí. Zo zúfalstva, že stratil česť i snúbenicu sa stane vodcom zbojníkov, aby pomstil krivdu. Pretože nevidí inú cestu, vyhlasuje: „Moje remeslo je odplata – pomsta moja živnosť“. Po otcovej a bratovej smrti uzná nevyhnutnosť svetských zákonov a vydá sa do rúk súdu. Hrdina zomiera pre svoju lásku k slobode a spravodlivosti. Je typom rebela, ktorý nezvládol rozpor  medzi svojím ideálom a spoločenskými podmienkami.
Úklady a láska – tragédia, predstavuje lásku chudobného dievčaťa a syna šľachtica. Hoci sa syn proti otcovi vzbúri, uverí intrigám o nevere svojej milej. Až zoči – voči smrti z jeho rúk mu dievčina povie, že ho oklamali. Obaja zomierajú, intrigáni sú však usvedčení. Dielo je vzburou proti despotizmu šľachty a jej zasahovaniu do osobného života. Jednotlivca vyjadruje odpor proti celému feudálnemu zriadeniu.
Viliam Tell – veršovaná dráme, pretože Tell nevzdal úctu vystavenému klobúku symbolizujúcemu nadvládu Nemcov, miestodržiteľ Gessler ho prinútil zostreliť jablko z hlavy vlastného syna. Príkaz splnil, syna pritom nezranil, ale namiesto slobody ho uvrhli do väzenia. Tell z neho ušiel, zabil tyrana Gesslera a jeho výstrel sa stal výzvou na národné povstanie. Ľud vyhnal tyranov a vydobyl si slobodu. Hra mala burcovať nemecký národ do boja proti Napoleonovi, za občianske slobody, práva biednych a utláčaných. Schiller je majstrom v rozvíjaní dramatického konfliktu a vo vytváraní romantických básnických obrazov, v ktorých vyjadruje city a túžby súčasníkov.
Mária Stuartová, Panna Orleánska – drámy
Pieseň na radosť – óda, ktorej text zhudobnil L. van Beethoven vo svojej 9. symfónii (ˇOda na radosť) 




Romantizmus vo svete 
romantizmus – myšlienkové hnutie a jeden z hlavných umeleckých smerov 19. st. Rušil hodnoty, ktoré prinieslo osvietenstvo a klasicizmus 18. st. proti klasicistickým pravidlám uplatňoval tvorivú slobodu umelca, proti racionalizmu staval cit, vášne, fantázie a vôľu, proti idealizácii pravdivosť, proti abstraktnému poňatiu človeka zdôrazňoval konkrétneho jedinca, proti všeobecnému poňatiu ľudstva ideu národa. Predstupňom romantizmu v literatúre a estetike bol preromantizmus 18. st.

Anglická literatúra: 

George Gordon Byron – básnik, rebel i novotár v anglickej literatúre. Pochádzal z aristokratickej rodiny a po smrti vzdialeného príbuzného získal majetok a šľachtický titul – lord. Mal búrlivácu povahu. Znechutený prázdnym životom Londýna odišiel z Anglicka a cestoval po Európe. Po návrate vydal lyricko-epickú skladbu:
Childe Haroldova púť –  romantický epos, opisuje v nej cesty a úvahy pútnika po európskych krajinách. Hrdina Herold je moderný intelektuál, básnik, melancholik, sklamaný a presýtený životom, nedokáže sa zmieriť so svojím tragickým osudom. Je rozčarovaný veľkosvetskou spoločnosťou cíti sa osamelý, ale súčasne sa búri proti tyranii a neslobode podrobených národov. 
Džaur, Korzár, Lara – romantické básnické poviedky, ktorých námety čerpal z ciest po Oriente, typy revoltujúcich hrdinov
Chillonský väzeň – báseň preniknutá ideou slobody, na hrade Chillon pri Ženevskom jazere väznia povstalca, ktorého po mnohých rokoch vyslobodia bernskí vzbúrenci, nevie si zvyknúť na slobodu a cnie sa mu za väzením autor v básni vyjadruje túžby Švajčiarov vyslobodiť sa spod cudzej nadvlády.

Francúzska literatúra
Victor Hugo: 1. poézia: zbierka epických básní Legenda vekov – trojdielny básnický cyklus, vznikol vo vyhnanstve, básnik v ňom zobrazil vývoj ľudstva na jeho ceste za pokrokom a humanizmom. 
2. dráma: Cromwell – dráma, ktorej úvod sa stal manifestom romantizmu vo Francúzsku, žiada slobodu tvorenia liter. Tvorby
Hernani – 1. romantická dráma vo svetovej literatúre, hlavná postava, mladý muž pre česť obetuje lásku a život. Hra má typický romantický konflikt (túžba po slobode a spravodlivosti, odpor proti násiliu šľachty)
Ruy Blas – veršovaná dráma, je preniknutá liberalistickými ideami, je to veršovaná dráma, dráma o kráľovnej a sluhovi. Don Slust márne dvorí španielskej kráľovnej Márii. Z pomsty jej za milenca podstrčí svojho sluhu, Ruy Blas pod menom Don Cézar sa stane obľúbeným ministrom a svojou múdrosťou si získa srdce kráľovnej. Keď ho chce Don Salust pred kráľovnou ponížiť, zabije ho a sám sa otrávi. Umiera šťastný, lebo ho kráľovná pred smrťou prvý raz nazvala pravým menom. Hoci je to typická romantická hra jej demokratickosť sa prejavuje v ocenení morálnych a spoločenských kvalít ľudového hrdinu.
3.próza: Chrám Matky Božej v Paríži – dvojdielny historický román. Základom románu sú zložité životné osudy mladej cigánky Esmeraldy, najmä vášnivá láska pokryteckého kňaza Frolla k nej. Kňaz Frollo prekvapí Esmeraldu s jej milým, kapitánom lukostrelcov a prebodne ho dýkou. Zo zločinu obvinia a na smrť odsúdia cigánku Esmeraldu. Hrbáč Quasimodo, zvonár v chráme, ju ukryje vo veži. Kým bráni chrám pred ozbrojencami, ktorí chcú odviesť Esmeraldu, Frollo ju unesie. Zatvorí ju u starej pustovníčky, ktorá nenávidí cigánov, pretože jej kedysi uniesli malé dieťa. Pustovníčka Gudula v nej spozná svoju dcéru, ale už ju nemôže zachrániť. Esmeralda zomiera. Quasimodo zhodí Frolla z veže chrámu a sám zomiera pri mŕtvej Esmeralde.
Román sa vyznačuje romantickou harmóniou kontrastov: krásna Emeralda a škaredý Quasimodo, ale aj jeho dobrota. A dobro x zlo.
Bedári- rozsiahla románová skladba, v základnej myšlienke ide o zápas s nespravodlivosťou spoločenských zákonov v dobe júlovej monarchie. Zobrazuje životné osudy trestanca Jeana Valjeana, ktorý bol odsúdený na doživotné galeje, za ukradnutie chleba. Po 20 rokoch ušiel z väzenia, prenocoval u farára, ktorému ukradol strieborné svietniky a ušiel, keď ho chytili farár ho zachránil pred smrťou, povedal, že mu tie svietniky daroval. Jean sa rozhodne konať dobro – vychová malú Kozet dcéru prostitútky.
Deväťdesiattri – historický román, odráža kruté politické pomery na francúzskom vidieku v dobe revolúcie

Nemecká literatúra

Heinrich Heine:- emigroval do Francúzska, kde žil do konca života
Báseň Sliezski tkáči – zobrazil sociálnu tému, bieda tkáčov, tkáči nenávidia šľachtu – nenávisť vyjadrujú expresívnym slovníkom
Jakub a Wilhelm Grimmovci – zaoberali sa nemeckou ľudovou slovesnosťou a germánskou mytológiou. Preslávili sa ako zberatelia a vydavatelia súboru nemeckých ľudových rozprávok.  

Ruská literatúra

Alexander Sergejevič Puškin – básnik a zakladateľ modernej ruskej prózy. Pochádzal zo šľachtickej rodiny, od mlada sympatizoval s odporcami cárizmu. Za politické verše ho poslali do vyhnanstva na juh, tu vznikli jeho romantické poémy. Zomrel na zranenie spôsobené súbojom s francúzskym prisťahovalcom. 
Kaukazský zajatec, Cigáni – drobnejšie lyrickoepické skladby, inšpirované južnou divokou prírodou, podporujúce osobnú a občiansku slobodu, hrdinovia sú rozorvaní a odbojní.
Boris Godunov – v historickej dráme opisuje boj o ruský trón medzi Godunovom a Lžidimitrijom , polemizuje s názormi dekabristov, či veriť sile ľudu
Piková dáma, Poviedky Belkina, Víchrice – poviedky
Eugen Onegin – filozoficko-spoločenský román a zároveň ľúbostný veršovaná román, zobrazuje vtedajšiu ruskú spoločnosť. Básnik Lenský privádza do domu statkára Larina svojho priateľa Onegina, veľkomestského elegána, ktorý sa na vidieku beznádejne nudí. Larinovci majú dve dcéry – Oľgu – Lenského snúbenicu, a Tatianu, ktorá v Oneginovi spoznáva svoju vysnenú lásku. Onegin jej vyznanie odmieta a poúča ju o zdržanlivosti. Z rozmaru začne dvoriť Oľge a v súboji zabije Lenského. S pocitom bezcieľnosti cestuje po Rusku a po návrate do Petrohradu stretáva vydatú Tatianu, ktorá odmieta jeho vyznanie.
Kapitánova dcéra – historická próza, dobrodružný príbeh na pozadí dobových udalostí Pugačovovho povstania. Hlavný hrdina Pugačov, vodca roľníckeho protifeudálneho povstania. Autor ho zobrazuje ako rozhodného a talentovaného veliteľa, spravodlivého človeka, nepriateľ šľachty a zástancu ľudu. Hoci je povstanie kruto potlačené a Pugačova verejne popravia, autorove sympatie sú na strane ľudu a jeho spravodlivého boja za slobodu.

Michail Jurievič Lermontov: bol nútený dvakrát odísť do vyhnanstva, zahynul predčasne v súboji.
Démon – básnická poéma, ktorá vyslovuje základnú myšlienku celej jeho tvorby a jeho životnej filozofie, zlo sa rodí z bezmocnosti dobra
Hrdina našich čias- román zameraný na aktuálne spoločenské otázky, hlavný hrdina Pečorin je „zbytočný človek“, je spoločenským vydedencom z vlastnej vôle a márne hľadá zmysel svojej existencie


Poľská literatúra

Adam Mickiewicz: bol obvinený z nedovoleného politického spolčovania, a preto poslaný do vyhnanstva – Ruska. V Petrohrade sa zoznámil s Puškinom i so svojou budúcou ženou Celinou. Zomiera počas morovej epidémie.
Konrad Wallenrod – historický epos, hrdina sa zriekol osobného šťastia, len aby mohol svojím životom i smrťou prospieť svojej vlasti – Litve. Wallenrod, člen podrobeného litovského národa, môže bojovať proti nepriateľovi len tak, že sa uchýli k pretvárke a zrade, získa dôveru križiakov, stane sa ich veľmajstrom, ich vojská pošle do záhuba a sám tragicky zomiera.
 Pán Tadeáš – rozsiahly národný epos, načrtol v ňom veľkolepý obraz poľskej spoločnosti počas napoleonských vojen, jej zvykov, obyčajov, túžob i prehier.

Maďarská literatúra

Sándor Petofi: básnik, horiaci pre slobodu a všeľudské ideály. Zapojil sa do revolúcie a zomiera v boji proti ruským cárskym vojskám.
Obeste kráľov – revolučná báseň – revolučná báseň, v básni je refrén: „Obeste kráľov, kráľov obeste!“, priama výzva do boja proti feudálom, útlaku.
Apoštol – epická skladba, opisuje tragický osud revolucionára, pripomína udalosti z básnikovho života, dielo je plné dramatického napätia a končí sa atentátom na kráľa 

Česká literatúra

Karel Hynek Mácha – básnik, prozaik, divadelný ochotníkom najvýznamnejší predstaviteľ českého romantizmu.
Cikáni – román, popisujúci život na okraji spoločnosti, rozpor sna a skutočnosti, realistická kresba postáv, romantické tragické zápletky, prvýkrát sa tu objavuje motív vraždy otca – zvodcu. 
Máj – lyrickoepická báseň, skladba má predspev, štyri spevy a dve intermezzá – najvýznamnejšie dielo českého romantizmu. Skladba zachytáva rozpor medzi životom a smrťou, nesmrteľnosťou a vedomím zániku. Máchov Vilém je typickou romantickou postavou – je vylúčený zo spoločnosti (z domu je vyhnaný otcom, stane sa vodcom lúpežníkov). Pomstí sa nepoznanému otcovi za zvedenie svojej milej Jarmily a ako otcovrah je odsúdený na smrť. Dozvie sa o tom Jarmila a zo žiaľu nad osudom Viléma skočí do jazera. Noc pred popravou je naplnená Vilémovými filozofickými úvahami o ľudskom živote a smrti.

Karel Jaromír Erben – historik, právnik, básnik, zberateľ ľudovej slovesnosti. 
Kytice – zbierka 13 básní, prevažne balád o svete a morálnych zásadách spoločnosti, tragika balád je vždy dôsledkom narušenia odvekého prirodzeného poriadku(napr. Polednice, Svatební košile, Vodník). Kytice nepredstavujú spor s romantickým buričstvom, ale spor s iluzórnosťou predstáv o absolútnej slobode človeka.

Božena Němcová – narodila sa vo Viedni. Najviac ju ovplyvnila babička
Slovenské pohádky a pověsti – počas pobytu na Slovensku, zbierala ľudové rozprávky.
V zámku a v podzámčí – konfrontácia života pánov a ľudí žijúcich v podhradí
Babička – poviedka, čerpá zo spomienok na babičku, ktorá trávi posledné roky života na Starém bělidle a stará sa v rodine svojej dcéry o vnúčatá. Zachytáva jeden rok vidieckeho života so všetkými povinnosťami a radosťami, všednými i sviatočnými udalosťami, dej nemá súvislú líniu, ide len o zachytenie jednotlivých obrazov, babička je idealizovanou postavou, ktorá stelesňuje životodarnú silu ľudu, harmonickú osobnosť a večný ideál ľudstva.
