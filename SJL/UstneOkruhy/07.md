<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# 7. Nositelia Nobelovej ceny za literatúru
</div>

Táto cena je predávaná každoročne od roku 1902 jednému autorovi za jeho dielo
·  Udeľovaná bola 114-krát, okrem rokov 1914, 1918, 1935, 1940, 1941, 1942 a 1943.
·  Celkovo si ju prevzalo 117 autorov.
·  Iba 4-krát ju dostali dvaja ľudia v jednom roku: Frédéric Mistral a José Echegaray v roku 1904,  Karl Gjellerup a Henrik Pontoppidan v roku 1917, Shmuel Agnon a Nelly Sachs v roku 1966 a Eyvind Johnson s Harry Martinsonom v roku 1974.
·  Najmladším laureátom sa stal Rudyard Kipling, známy predovšetkým dielom Kniha džungle, ktorý dostal Nobelovu cenu za literatúru v roku 1907. Mal vtedy 42 rokov. 
·  Najstarším nositeľom je Doris Lessing. Dostala ju v roku 2007, keď mala 88 rokov.
·  Medzi laureátmi bolo od roku 1901 dvanásť žien.
·  Dvaja laureáti cenu odmietli: Boris Pasternak v roku 1958 najprv cenu prijal, ale potom ju po nátlaku sovietskej vlády neprijal, pretože Kremeľ bol proti, aby tak významnú cenu dostal za dielo, ktoré kritizuje pomery v Sovietskom zväze (Doktor Živago). Druhým bol Jean-Paul Sarte , ktorý si ju odmietol prebrať v roku 1964. V jeho prípade išlo o osobné rozhodnutie, pretože prakticky celý život kritizoval podobné inštitúcie a ceny.
·  Laureáti najčastejšie písali v angličtine (26), francúzštine a nemčine (po 13) a španielčine (10). Boli však aj takí, ktorí písali v češtine,  vo fínčine, maďarčine, či v okcitánčine. Pravda je  taká, že drvivá väčšina laureátov nedostala cenu za konkrétne dielo, ale za celoživotný prínos pre literatúru. 
·  Mnoho ľudí si mylne myslí, že Winston Churchil získal Nobelovu cenu za mier, ale on dostal v roku 1953 Nobelovu cenu za literatúru.

Ernest Hemingway

Patrí k najvýznamnejším spisovateľom modernej literatúry. Narodil sa 21. júla 1899 v Oak Park v štáte Illinois. Vyrastal ako jedno zo šiestich detí chicagského lekára. Bol príslušníkom takzvanej stratenej generácie - generácie amerických spisovateľov prvej polovice 20. storočia, ktorí ako veľmi mladí odišli dobrovoľne do vojnovej Európy, kde ich krutosť bojov rýchle zbavila ideálov a navždy ich poznamenala. Táto generácia spisovateľov vošla do dejín literatúry pod názvom „stratená“. Bol zástancom aktívneho života a ako spisovateľ písal len o tom, čo v akej či onakej miere zažil a precítil. Obdivoval predstaviteľov rizikových povolaní - boxerov, matadorov, lovcov, rybárov atď. Na vlastnej koži si overil, že človek sa najskôr prejaví v takzvaných hraničných situáciách, keď musí zo seba zhodiť pretvárku.
V roku 1954 dostal za novelu „Starec a more“ jednu z najväčších literárnych ocenení - Nobelovu cenu. Hemingway sa skoro celý život venoval práci reportéra a zahraničného spravodajca novín. Toto zamestnanie mu umožnilo veľa cestovať a byť vždy v strede diania, kde čerpal námety do radu svojich románov a poviedok. Mal rád zábavu. Často používal sprosté slová, aby vyvolal poprask. 
Tiež rád šokoval ľudí. Na strednej škole to bol rebel, pretože ak sa v škole nič nedialo on niečo vymyslel, aby tam nebola nuda. Už ako študent písal rôzne články do školského časopisu. Riaditeľ školy však nie vždy schvaľoval jeho písanie, pretože sa mu nepozdávali obsahy niektorých jeho článkov v časopise. Aj keď bol divoký a bláznivý, v skutočnosti bol pozorný a láskavý človek. Miloval more, hory, hviezdy a nenávidel každého, kto bol falošný. Ernest Hemingway mal o svojom písaní jasno. Chcel, aby ľudia „vedeli a cítili“ a zároveň chceli pociťovať radosť z jeho písania. Raz dokonca vyhlásil: „Nepozerajte sa na mňa. Pozerajte sa na moje slová.“ Za svoj život mal štyri ženy. 

Starec a more
Žáner:  novela
Kompozícia:  dej je zhrnutý do štyroch dní starcovho života
Téma:  Hemingway opisuje príbeh starého rybára, ktorý 84 dní nechytil žiadnu rybu,  
no na 85.deň sa mu podarí chytiť obrovskú rybu, ktorú mu však pri návrate  
domov zožerú žraloky.
Hlavná myšlienka: ,, Človeka nestvorili pre prehry. Možno ho zahubiť, ale nie poraziť“

Dej:
Starec Santiago rybárčil na svojom člne už 84 dní. Avšak nič sa mu nepodarilo uloviť. Prvých 40 dní s ním chodil chlapec - Manolin, ale keďže sa starcovi nedarilo, tak chlapcovi rodičia povedali, že už so starcom nemôže chodiť rybárčiť a že má prejsť na inú bárku. Aj keď chlapec so starcom už nemohol chodiť rybárčiť, stále mu pomáhal, nosil mu jedlo a pitie. Prišiel september a s ním aj 85 deň starcovho lovenia. Manolin mu zohnal nejakú návnadu. Starec sa vydáva na more sám s odhodlaním a presvedčením, že určite musí niečo chytiť. Ako sa tak plavil chytil si ešte nejaké tuniaky ako návnadu. A čakal. Čakal hodnú chvíľu. Potom prišlo. Podarilo sa. Na návnadu sa chytila ryba. Spočiatku len opatrne plávala okolo návnady, z čoho bol starec nervózny. Nakoniec sa predsa chytila. Pokúšal sa ju vytiahnuť, ale nešlo to. Na prekvapenie začala plávať a zobrala zo sebou aj čln. Ťahala ho smerom na širší oceán. Starcovi neostalo nič iné ako čakať. Čakať, kým sa ryba vynorí, a potom sa o niečo pokúsiť. Jedol tuniaky, lietajúce ryby, neskôr ulovil aj delfína. Čas si krátil dumaním, spomienkami úvahami. Raz sa ryba aj vynorila. Bola však ďaleko od člna. Bola krásna, obrovská. Starec bol užasnutý nad jej veľkoleposťou. Prišiel tretí deň lovenia. Starec bol už veľmi unavený, ale nevzdával sa. Dokonca dostal do ruky aj kŕč, ktorý dosť dlho zvieral jeho ruku. Neskôr začala ryba krúžiť okolo bárky. Santiago už len vyčkával na správny okamih. Pokúšal sa ju pritiahnuť. Nešlo to. Bol už veľmi vyčerpaný.

Prišla však chvíľa, keď sa už ryba dostala blízko ku člnu. Starec schytil harpúnu a vrazil ju do ryby. Ryba sa vymrštila vysoko nad vodu a zrútila sa do vody. Bola už mŕtva. Starec ju priviazal o loďku a otočil sa smerom domov. Spočiatku tomu sám neveril, že ju chytil. Myslel si, že je to len sen. Po chvíli sa začal obávať o príchod žralokov. A aj to prišlo. Priplával prvý. Starcovi sa ho podarilo zabiť harpúnou. Žralok mu ale odhryzol veľký kus z ryby. Potom prišli ďalšie. Boli to dva tuponosé žraloky. Vrhli na rybu. Keďže starec stratil v prvom boji harpúnu, pripevnil si na veslo dýku boli s ním žraloky. Podarilo sa mu ich premôcť. Žraloky odhryzli ďalší veľký kus z ryby. Potom prišli ďalší dvaja. Aj s tými si poradil. Prišiel večer tretieho dňa. Starec v diaľke zbadal odlesk svetiel z mesta. Modlil sa, aby ho už žraloky nenapadli. Ale asi okolo polnoci priplával celý húf žralokov. Bil ich pákou z kormidla. Žraloky sa jeden za druhým vrhali na rybu. Žraloky celú rybu zožrali, iba kosti po nej zostali. Keď prišiel do prístavu, bol veľmi unavený. Starec vošiel do svojej chatrče, napil sa a zaspal. Ráno prišiel chlapec a bol rád, že ho vidí. Ostatní rybári obdivovali starcov úlovok. Chlapec mu priniesol noviny a jedlo. Povedal mu, že znovu začnú chodiť spolu na ryby a že ho má starec ešte veľa vecí naučiť. Napriek tomu, že starec prehral materiálne, neprehral duchovne. Utrpel porážku , ale zároveň zvíťazil. Zvíťazil sám nad sebou svojou pevnou vôľou, bojovnosťou, vytrvalosťou. Dokázal, že aj napriek tomu, že je starý, stále je schopný bojovať. Bojovať a možno aj vyhrávať nad prírodou a svojou starobou. Tým, že sa nevzdal dokázal svoju ľudskú hodnotu

John Steinbeck:  O myšiach a ľuďoch

Úvod
Kniha od amerického spisovateľa Johna Steinbecka O myšiach a ľuďoch sa dostala do mojej pozornosti len náhodou. Hoci mi meno tohto autora bolo známe, povedať niečo bližšie o ňom, okrem toho že bol Američan, by som nevedela. Ani názov knihy mi nevzbudil žiadnu myšlienku na dej a aj film sa mi úspešne vyhýbal. Preto som sa do tejto knihy púšťala trochu so strachom či nevôľou. Ale na druhej strane som bola rada, že aspoň budem mať jasno o jednom známom diele. Nejaké vedomosti sa o takom často spomínanom diele a autorovi naozaj zídu. John Steinbeck ma oslovil pre svoje neuveriteľné pochopenie, ktoré vkladá do svojich postáv. Prostosť ich konania a myslenia v jednoduchom deji v kontraste s hlbokou myšlienkou, z ktorej si môžeme aj v dnešnej dobe vziať ponaučenie. Preto touto prácou by som vám chcela priblížiť Steinbeckov život a tvorbu a hlavne novelu O myšiach a ľuďoch.
John Steinbeck, celým menom John Ernst Steinbeck, Jr., ( * 27. február 1902 -  † 20. december 1968) patril k jedným z najvýznamnejších a najznámejších amerických spisovateľov 20. storočia. Za svoje dielo získal niekoľko významných ocenení. V roku 1962 sa stal nositeľom Nobelovej ceny za literatúru. Laureátom Pulitzerovej ceny sa stal za diela Ovocie hnevu (1939) a O myšiach  a ľuďoch (1940). Ďalším ocenením bolo aj National Book Award. Za svoj život napísal celkovo dvadsaťpäť kníh, z toho bolo šestnásť románov.
V roku 1962 získal Nobelovu cenu za literatúru za jeho „realistické a obrazotvorné písanie kombinujúce sympatický humor a sociálne vnímanie“. Výber bol veľmi kritizovaný a označený za veľkú chybu. V roku 2012 ( o 50 rokov neskôr) komisia Nobelovej ceny otvorila archívy, kde našla záznamy o výbere pre rok 1962. Steinbeck bol označený ako najmenšie zlo spomedzi piatich autorov. „Nebol tu žiadny jasný kandidát na Nobelovu cenu a komisia sa ocitla v nezávideniahodnej situácií,“ vyjadrila sa členka komisie Henry Oloson.“ (Alison Flood, 3.Jan 2013 „Swedish Academy reopens controversy surrounding Steinbeck’s Nobel Prize).
Za tri jeho diela získal taktiež ocenenia a stal sa laureátom Pulitzerovej ceny. Ovocie hnevu (The Grapes of Wrath, 1939) , Na východ od raja (East of Eden, 1952) a O myšiach a ľuďoch (Of Mice and Men, 1937).

Táto kniha hovorí o potrebe priateľstva aj tam kde sa to nenosí. Zachytáva osudy ľudí na okraji spoločnosti. Kritizuje spoločenské rozdiely v Amerike počas obdobia hospodárskej krízy. Nesie posolstvo humánnosti v kontraste s konaním postáv. Autor opisuje priateľstvo a hlboký vzťah medzi dvoma najkontrastnejšími postavami v literatúre. Štýl a jazyk je jednoduchý, dej je nedynamický, zachytáva krátke časové obdobie. Hovorí sa, že tesne pred odovzdaním rukopis roztrhal Steinbeckov pes a on ho musel potom narýchlo napísať znovu.

Hlavné postavy: 
Lennie Small – veľké dieťa, mohutný, rád sa hrá s myšami, ktoré však vždy nechtiac zabije, má dobré srdce 
George Milton – Lennieho „anjel strážny“, chytrý, menšej postavy 

Dej: 
Obidvaja sú nádenníci a cestujú za prácou od farmy k farme. Majú svoj sen, o tom, že si raz zarobia dosť peňazí, kúpia si malé hospodárstvo a budú si chovať králiky.

Jeden piatok prišli na ďalšiu farmu za prácou. Správcovi sa Lennie najprv nepozdával, ale George ho obhájil, ze je „silný ako býk“, nech mu dá šancu. Na farme ostatným chlapom Lennie vôbec nevadil. Prekážal len správcovmu synovi Cyrlymu, ktorý bol povýšenecký, agresívny, no malý. Mal ženu, ktorá bola krásna, ale pokukovala po iných chlapoch, čo Cyrlyho hnevalo. Raz si Cyrly začal vybíjať zlosť na Lenniem. Lennie bol vystrašený, len tak stál a znášal údery. Až na Georgov pokyn, chytil Cyrlyho päsť, stlačil až mu popraskali všetky kosti. chlapi sa dohodli s Cyrlym, že mu ruku zobralo do stroja. George a Lennie pribrali do pary starého Candyho, ktorý už mal našetrenú veľkú čiastku a tiež túžil po vlastnej farmičke. V nedeľu po obede hrali všetci chlapi turnaj s podkovami. Len Lennie bol v maštali a skrýval malé šteňa, ktoré pri hre zabil. Vtedy prišla Cyrlyho žena a začala sa mu líškať. Najprv ju odháňal, no za chvíľu mu vzala ruku a položila si ju na vlasy, aby skúsil aké sú mäkké. On ich začal hladkať, no keď mu ju už chcela dať preč, zľakol sa a nechcel ju pustiť. začala kričať, tak jej chytil ústa a dohováral jej nech je ticho. Ona sa metala, čo ho postupne čoraz viac znervózňovalo. Ako sa ju snažil udržať, nešikovným silným pohybom jej zlomil väzy. Vydesený ušiel. 

Chlapi ju našli, pobrali zbrane a išli ho hľadať. Cyrly ho chcel zabiť. George vedel, kde bude, tak ho našiel ako prvý. Radšej ho z milosrdenstva zastrelí, ako by ho vydal neodvratnému lynčovaniu. Tým sa aj jemu rozplynie vízia vlastného hospodárstva a naviac vie, že jeho čin ho nikdy neprestane prenasledovať.







Nositelia Nobelovej ceny 
Ďalší autori podľa vlastného výberu (nešpecifikovaný počet):

 Boris Leonidovič Pasternak  ( 1890 – 1960 )
Je to ruský básnik, prozaik a prekladateľ. Zároveň je aj držiteľom Nobelovej ceny. Narodil sa v Moskve v rodine významného maliara Leonida Pasternaka. Zažil šťastné detstvo, rodina sa stretávala s osobnosťami, ako boli Rilke či Skrjabin. U neho Pasternak študoval kompozíciu, potom v Moskve a Marburgu filozofiu. Zdedil všestranné umelecké nadanie. Debutoval  v roku 1912 vo futuristickom časopise a neskôr stál mimo literárnych skupín. Napriek tomu svoj múzický talent, mal schopnosti hudobné aj výtvarné, uplatnil v literatúre, ktorej sa venoval celý svoj život. Umeleckou podstatou bol lyrikom, umocňujúcim intelektuálny základ svojej poézie čistou básnickou imagináciou. Z umeleckých smerov je mu najbližší futurizmus, tvoril akýsi protiklad k exaltovanému futurizmu Majakovského. V mladosti sa veľmi zblížil s Marinou Cvetajevovou a následný charakter ich tvorby nám dnes pomáhajú pochopiť ich listy z dvadsiatych rokov.

Jeho tvorba: 
- ľúbostnú, spoločenskú a prírodnú lyriku -  Nad bariérami, Život je mojou sestrou, Témy a variácie, Druhé zrodenie
- poémy - Rok tisícdeväťstopäť, Poručík Šmidt (pri týchto poémach sa priblížil k historickej konkrétnosti najmä v 20.storočí)
- lyrické prózy - Malá Luversová, Glejt
- román- Doktor Živago
- autobiografia- Môj život
- významné sú aj jeho preklady Shakespeara, Goetheho, Petofiho, Verlaina a gruzínskych básnikov

Za celoživotnú tvorbu ho navrhli v roku 1958 na Nobelovu cenu. 23.októbra 1958 dostal Nobelovu cenu za literatúru, ktorú najskôr prijal. Bolo to práve za tento román. Jeho dielom bol nadšený aj Albert Camus. A peklo začalo znovu - v miernejšej podobe - gulagom mu sovieti nehrozili, ale dozvedel sa, že ak cenu prevezme, nemá sa čo vracať domov. Pasternak, ako Rus v celej svojej tvorbe i osobnej zložitosti a rozpornosti, sa ocenenia vzdal. Vedel žiť len tam, kde mu spôsobovali utrpenie jeho umeleckí kolegovia.  Ale napriek tomuto všetkému je považovaný za jedného z najväčších ruských spisovateľov.
 
3 Alexander Isajevič Solženicyn  ( 1918 – 2008)
Ruský prozaik, dramatik a publicista. Dostal Nobelovu cenu za literatúru. Narodil sa v Kislovodsku v roľníckej rodine v roku 1918. Vyštudoval rostovskú matematicko- fyzikálnu fakultu a diaľkové štúdium na moskovskom Inštitúte filozofie a literatúry. Pôsobil ako stredoškolský učiteľ. V roku 1941 odišiel na front, kde bol delostreleckým dôstojníkom. Vo februári 1945 ho zatkli za kritiku Stalina v cenzurovanom liste a odsúdili na osem rokov, dva a pol roka strávil v gulagu. V deň Stalinovej smrti  ho prepustili a deportovali do doživotného vyhnanstva v Kazachstane. Po Stalinovej smrti v roku 1953 v období ideologického „odmäku“, keď sa dočasným víťazom mocenských zápasov stal Nikita Chruščov, vstúpilo do verejného života slobodnejšie opozičné myslenie, niektorí významní spisovatelia boli rehabilitovaní (Mandeľštam, Babeľ, Charms) a odtabuizované boli aj niektoré témy v ruskej literatúre. Preto mohla v tomto období vyjsť aj Solženicynova novela Jeden deň Ivana Denisoviča. Obdobie „odmäku“ trvalo do polovice šesťdesiatych rokov. Potom bolo slobodné myslenie a kultúra opäť vyhnaná z verejného života. Začalo sa obdobie potláčania myšlienok, najskôr do podzemia, do samizdatu.  Mnohé (aj jeho) texty skončili v „tamizdate“ – v zahraničných časopisoch a vydavateľstvách. V roku 1967 poslal list 4. zjazdu Zväzu sovietskych spisovateľov, v ktorom žiadal, aby bola zrušená cenzúra umeleckej literatúry. Reakciou na list bola kampaň proti nemu a jeho vylúčenie zo zväzu. Vtedy sa už jeho diela publikovali len v samizdate a v zahraničí.

Jeho tvorba:
1.  trilógia- Rok 1945: Banket víťazov, Zajatci, Republika práce
2.  novela- Jeden deň Ivana Denisoviča
3.  poviedky- Matriotina chalupa, Prípad na stanici Krečetovka, 
4.  trojdielny dokumentárny spis- Súostrovie Gulag
5.  romány- Rakovina, V prvom kruhu, Červené koleso
6.  autobiografia- Klalo sa teľa s dubom
7.  hry- Sviečka vo vetre, Ťuťko a táborová šľapka
8.  významné filozofické a politické eseje- List IV. zjazdu sovietskych spisovateľov, Prejav k Nobelovej cene, Nežiť v lži, Spod balvanov. Ako by sme mohli usporiadať Rusko
V roku 1970 mu udelili Nobelovu cenu za literatúru a v roku 1974 v Paríži vyšla prvá časť jeho diela Súostrovie Gulag. Bol vyhlásený za zradcu a v roku 1974 vysídlený zo ZSSR. Od roku 1962 začal verejne publikovať a v roku 1970 nesmel prevziať Nobelovu cenu. Desaťročie strávil v pracovnom tábore a zdokumentoval život v týchto táboroch, v jeho najznámejších dielach „Jeden zo života Ivana Denisoviča“ a trilógii „Súostrovie gulag“. V roku 1970 sa stal nositeľom Nobelovej ceny za literatúru a o 4 roky na to bol zo ZSSR vyhnaný. Žil v USA vo Vermonte a venoval sa literatúre. Po páde komunizmu v strednej a východnej Európe sa vrátil do Ruska. 
 
4 Michail Alexandrovič Šolochov (1905 – 1984)
Ruský prozaik, nositeľ Nobelovej ceny. Narodil sa v roku 1905 v  kozáckej dedine Kružilino, teda v donskom kraji. Jeho otec bol Rus, patril do strednej vrstvy a matka bola Ukrajinka zo sedliackej rodiny. Rieka Don ho následne sprevádzala po celý život a jej venoval najkrajšie stránky svojho epického diela. Keďže bol synom kozáckeho kraja, tieto osudy donského kozáctva mu poskytli látku na väčšinu prozaických diel. Začal študovať na gymnáziu, ale nedokončil ho. . Všetko zmenila občianska vojna v rokoch 1918-20, ktorá aj do hornodonského regiónu mala priniesť nový sovietsky poriadok.
Do literatúry vstúpil zbierkami Donské poviedky a Azúrová step. Práve v nich čerpal z obdobia občianskej vojny, ktorej sa i on sám musel zúčastniť. 
Všetky jeho významné diela boli sfilmované a v "ost-bloku" sa stali povinnou literatúrou. Spisovateľ nikdy nezmenil svoj názor na diktatúru proletariátu a svoju vieru v novú spoločnosť. Ako významná osobnosť sprevádzal Nikitu Sergejeviča Chruščova na jeho politickej misii zmierenia v Európe i v Spojených štátoch amerických. Zomrel v roku 1984 v rodnej osade. Po jeho smrti sa, najmä s prispením Solženicyna - úhlavného odporcu všetkého, čo sa udialo v Rusku od revolúcie - začalo kritické prehodnocovanie "sovietskej literatúry". Solženicyn ho obvinil z krádeže najdôležitejšieho diela - tvrdiac, že jeho ostatné knihy takú literárnu úroveň nedosiahli. Spory o autorstvo sa vždy tiahli dejinami a taký osud postihol aj diela tohto autora.

Jeho tvorba:
1.  poviedky- Donské poviedky, Azúrová step, Škola  nenávisti, Osud človeka
2.  románová epopeja - Tichý Don
3.  dvojdielny román- Rozoraná celina
4.  román, ktorý nedokončil - Bojovali za vlasť
 
Nobelovu cenu mu udelili v roku 1965. Zásluhu na tom mali najmä francúzski ľavicoví intelektuáli na čele s J. P. Sartrom, ktorí boli presvedčení, že nová spoločnosť vyžaduje obete a že diktatúra J. V. Stalina je nesmierne krutá, ale ospravedlniteľná v mene novej spoločnosti, ktorá bude určite lepšia ako zahnívajúci kapitalizmus.

4.1 Osud človeka
Literárny druh : epika
Literárny žáner: poviedka
Téma : Príbeh obyčajného človeka Andreja Sokolova, ktorý prežil hrôzy vojny.
Časové zaradenie diela a jeho prostredie – na Sibíri od rána až po večierku
 
Postavy:
ŠOLOCHOV - samotný autor, vojenský korešpondent
ANDREJ SOKOLOV - povolaním šofér, rozpráva Šolochovovi svoj životný príbeh
IRINA - Sokolova žena
ANATOLIJ, OĽUŠKA, NASTENKA - Sokolove deti
VÁŇA - chlapec, ktorého stretol keď býval u svojho priateľa
 
Dej:
Šolochov na brehu rieky stretáva Andreja Sokolova a malého chlapca Váňu. Dajú sa spolu do reči a Sokolov mu začne rozprávať svoj životný príbeh. Spočiatku žil celkom obyčajný život, pracoval ako tesár, oženil s Irinou - narodili sa im 3 deti - Anatolij, Oľuška a Nastenka. No prišla vojna a on musel narukovať. Na fronte bol niekoľko krát ranený, neskôr sa pri výbuchu dostal do bezvedomia a zároveň do nemeckého zajatia. Nemci ho chceli už aj odstreliť za slová, ktoré povedal na útok proti Nemcom, ale vďaka jeho hrdosti a zmužilosti mu nechali život a dokonca sa mu dali aj poriadne najesť. Neskôr vozil majora a vďaka tomu sa dostal zo zajatia. Našiel Rusov a pridal sa k nim. Liečil sa na nemocnici, bol navrhnutý na vyznamenanie a snažil sa skontaktovať so svojou rodinou, no o pár mesiacov mu prišla správa, že jeho žena a dcéry sú mŕtve. Jeho syn mu onedlho na to napísal, že sa dobrovoľne prihlásil na front. Sokolov sa nevedel dočkať, kedy sa s ním stretne. No nestalo sa tak, lebo krátko na to mu prišla ďalšia správa, že je mŕtvy. A tak Sokolov pochoval syna a demobilizovali ho. Rozhodol sa, že pôjde bývať ku priateľovi, kde sa stretol s malým chlapcom Váňou, ktorý tiež stratil oboch rodičov a tak sa rozhodol stať sa mu druhým otcom. Príbeh sa končí rozlúčkou Šolochova so Sokolovom. A pri pozeraní sa Šolochova do diaľky za odchádzajúcim Sokolovom a malým chlapcom sa Šolochov zamýšľa nad kontrastom bezstarostného správania sa dieťaťa a krutého sveta plného útrap dospelého človeka, ktorý dojíma až k slzám.
 
Idea: Človek by sa nemal nikdy vzdávať a ovládnuť smútkom a zúfalstvom, pretože vždy je v živote človeka niekto/niečo pre čo sa oplatí žiť. Treba mať len otvorené srdce pre to, čo nám život ponúka.
 

Vlastný názor na dielo:
Žiadne dlhé opisy, dej mal rýchly spád. Čítalo sa to ľahko. Autor tam nerozoberal pocity svoje ani pocity postáv. Trochu mi prekážalo, že Šolochov tak zaryto bránil komunizmus, ale taká bola doba. 

Títo autori, nemajú spoločné len to, že boli prenasledovaní. Vtedajší režim im taktiež nedovoľoval, aby vo svojich dielach písali slobodne. Predstavitelia nepovolili spisovateľom, aby vo svojich dielach používali informácie, o ktorých sa ľudia nemali dozvedieť. Napriek tomu sa spisovatelia odhodlali v dielach písať o režime, o vojenských gulagoch. Diela boli publikované a mali úspech. Spisovateľom boli udelené Nobelove ceny za literatúru. Lenže prevziať si ich následne nemohli. Predstavitelia režimu im to nedovolili. Ich diela boli odsúdené, niektoré dokonca určitý čas nemohli byť publikované.  Napriek tomu sú podľa mňa veľkým prínosom pre literatúru. Keď to aj dnešný mladý človek číta s odstupom času, uvedomuje si, aká bola vtedajšia situácia. Hoci sa v škole učí aký bol vtedajší režim a aké problémy mali ľudia, lepšie si to vie človek predstaviť, keď prečíta nejaké dielo z tohto obdobia.
SPŠJM okruhy 2022 edit