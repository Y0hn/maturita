<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# 11. SLOVENSKÁ DRÁMA PO OBDOBIE REALIZMU
</div>

## Ján Chalupka

- Významný predstaviteľ slovenskej klasicistickej drámy.
- Ovládal 14 cudzích jazykov.
- Pôsobil ako stredoškolský profesor – učil jazyky a filozofiu.
- Takmer 30 rokov pôsobil ako evanjelický farár v Brezne a tu čerpal námety na svoje divadelné hry.
- Písal tzv. satirické frašky, v ktorých sa vysmieva z pomaďarčovania, malomeštiactva, ľudskej hlúposti.

### Kocúrkovo alebo Len aby sme v hanbe nezostali

Život slovenskej spoločnosti v prvej tretine 19. storočia sa Chalupkovi najlepšie podarilo zobraziť vo veselohre **Kocúrkovo alebo Len aby sme v hanbe nezostali**.

**Obsah:**

- **1. dejstvo:**
    - V Kocúrkove sa schádza konvent – idú voliť nového učiteľa.
    - Tesnošil sa ho tiež účastní, podporuje voľbu susedovho syna, ktorý sa má oženiť s Aničkou (jeho dcéra).
    - Madlena (Tesnošilova manželka) a Vojteška (ich suseda) sa zhovárajú o konvente (tvária sa ako priateľky, ale v súkromí na seba navzájom kujú pikle), čakajú netrpezlivo na výsledok.
    - Príde kostolník, ale nechce povedať, koho zvolili, iba naznačuje, že väčšina je naklonená istému „repkárovi“.
    - Tesnošil sa vracia, ale nenesie dobré správy – nezvolili Martina (Vojteškin syn, inak aj Vojtech, študent), ale akéhosi Turčana Slobodu.
    - Madlena už nechce Aničku vydať za Martina, ale za Slobodu.

- **2. dejstvo:**
    - Kdesi v lese vedie Sloboda monológ.
    - Prichádzajú za ním Vojtech, Škrivánok a Janík (Tesnošilov syn).
    - Radi by jedli, nuž založia oheň a každý dá, čo má.
    - V lese hvizdne, prichádzajú zbojníci.
    - Keď však zistia, že nie je čo ukradnúť, podelia sa so študentmi o jedlo.
    - Všetci jedia, pijú, spievajú. Ráno zbojníci odchádzajú.
    - Keď sa chlapci prebudia, zistia, že im zmizli husle. Myslia si, že im ich šlohli zbojníci, no po chvíľke ich nájdu.
    - Janík sa budí priviazaný – darček na rozlúčku od zbojníkov.
    - Študenti si pozbierajú veci a spievajúc odchádzajú.

- **3. dejstvo:**
    - Anička sa krášli, aby sa páčila novému učiteľovi.
    - Tesnošil sa hnevá na Janíka, že je taký otrhaný, Madlena sa ho zastáva.
    - Anička s Madlenou už čakajú učiteľa, no dočkajú sa len sklenára (Vojtech), drotára (Škrivánok) a miškára (Vojtech).
    - Sloboda navštívi pána z Chudobíc. Ten po ňom chce, aby vyučoval deti po maďarsky. Sloboda to odmieta.
    - Nechce sa ani oženiť s Aničkou, lebo ľúbi Ľudmilu (dcéru bývalého učiteľa Procházku). Tej i vyzná lásku a požiada ju o ruku. Ona privolí.
    - Všetci v Kocúrkove sú rozhorčení, neprajú Slobodovi v manželstve, pripravujú plány, ako sa mu pomstia.

## Ján Palárik

- Obdobie od romantizmu k začiatkom realizmu.
- Bol novinár, spisovateľ, dramatik a politik.
- Narodil sa v Rakovej na Kysuciach. Študoval teológiu.
- Vo Vinčachte vydával časopis náboženského zamerania Cyril a Metod – vyjadroval v ňom požiadavky demokratizácie cirkevného života, za svoje názory sa dostal aj do väzenia.
- Hlavný význam jeho tvorby spočíva v dramatickej tvorbe, písal veselohry, ktoré možno nazvať Komédie omylov, sú nielen zábavné, ale aj poučné.

### Zmierenie alebo Dobrodružstvo pri obžinkoch

- Vyslovil v nej i svoje demokratické názory na vzťahy medzi Slovákmi a Maďarmi.
- Jeho cieľom bolo poukázať na potrebu tolerancie a zmierenia medzi oboma národmi.
- Odsudzuje odrodilstvo, ale zároveň hovorí, že si treba vážiť aj príslušníkov iných národov.
- Ústrednou témou hry je boj proti odrodilstvu, oslava vlastenectva a úcta k rodnému jazyku.
- Palárik v tejto veselohre využíva dvojitú zámenu postáv, z čoho vzniká množstvo humorných situácií a komických zápletiek.

#### Dej:
V kaštieli mladej grófky, Elisy Hrabovskej sa chystajú na dožinkovú slávnosť. Grófka je sirota, jej tútorom je barón Kostrovický starší, s ktorého synom je už od detstva zasnúbená (podľa šľachtických obyčajov). Spoločníčkou mladej grófky je Miluška, dcéra vlasteneckého učiteľa Oriešku. Orieška vychoval svoju dcéru v národnom duchu, ale i k tolerancii k Uhorsku. Miluška je vzdelaná, bystrá a sebavedomá. Usiluje sa o to, aby si šľachta všímala postavenie ľudu a aby mu pomáhala. Grófka pod jej vplyvom hovorí po slovensky a hlási sa k slovenskému pôvodu. Grófka Elisa sa dozvedá, že na panstvo príde mladý barón Kostrovický, ktorý má byť jej budúcim manželom. Miluške sa nepáči, že grófka si vezme muža, o ktorého charaktere nevie nič. Dohodnú sa, že ho podrobia skúške: počas dožinkových slávností sa grófka bude vydávať za učiteľovu dcéru a Miluška privíta hostí v úlohe grófky Hrabovskej. Mladý barón Ľudovít Kostrovický prichádza na vidiek s priateľom, zememeračom Rohonom. Je úprimný, priateľský, ale je aj zhýčkaný peštianskym prostredím. Hlási sa k maďarskému národu, hoci jeho rod má slovenský pôvod. Aj Rohon je pôvodom Slovák, ale štúdium a prostredie ho pomaďarčili. S barónom sa rozprávajú po maďarsky. Barón prichádza na vidiek nie veľmi nadšený, ani jemu sa nepozdáva, že podľa zvyklostí rodu si má zobrať dievča, ktoré už dávno nevidel a ktoré dobre nepozná. On a Rohon dostanú taký istý nápad ako slečna a zamenia si úlohy. V kaštieli ich víta nepravá grófka, Miluška. Víta ich oduševnenou, plamennou slovenskou rečou, v ktorej im vyčíta, že sú odrodilci, ktorí sa hanbia za svoj pôvod a nestarajú sa o ľud. „Grófka“ vzbudí sympatie u Rohona, ale barón začína ľutovať, že si ju musí vziať za ženu. Jemu sa páči dievča, ktoré považuje za grófkinu spoločníčku a učiteľovu dcéru Milušku. Dokonca je ochotný riskovať i nerovné manželstvo a požiada Oriešku o ruku jeho „dcéry“. Zememerač Rohon (nepravý barón) sa pod vplyvom Milušky (nepravej barónky) rýchlo mení a znovu sa hrdo hlási k svojmu slovenskému pôvodu.

**Záver:**
- Na konci hry sa všetko vysvetlí, dochádza k zmiereniu, všetci sú spokojní a šťastní.
- Na dožinkovej slávnosti je prítomný i starý pán barón Kostrovický, ktorý mladému páru požehná.
- Hra končí zvolaním: Sláva Slovákom i Maďarom statočným!

## Jozef Gregor Tajovský

- Obdobie realizmu, narodil sa v roku 1874 v Tajove pri Banskej Bystrici.
- Otec bol remeselníkom. Bol najstarší z desiatich detí, a preto sa dostal do opatery k starému otcovi.
- Tu spoznal základné mravné a sociálne životné hodnoty, čo sa prejavilo v jeho tvorbe, ktorej časť venoval starému otcovi.
- Študoval v Kláštore pod Znievom na učiteľskom ústave, 5 rokov pôsobil ako učiteľ a vymenil veľa miest pre nezhody s vrchnosťou, pre národné presvedčenie v roku 1898 učiteľstvo zanechal a odišiel študovať do Prahy už ako známy spisovateľ na obchodnú akadémiu.
- Tu pracoval v študentskom spolku Detvan, ktorý mal vplyv na jeho tvorbu.
- Po návrate pracoval ako úradník vo viacerých peňažných ústavoch na Slovensku a v Rumunsku.
- Oženil sa s Hanou Lilgovou, ktorá sa pod jeho vplyvom stala literárne činná ako Hana Gregorová.
- Po vypuknutí vojny musel narukovať. Počas 1. sv. vojny bojoval na ruskom fronte a prebehol do ruského zajatia, odkiaľ sa dostal do československých légií.
- Po vojne pomáhal mladým intelektuálom. Zomrel v roku 1940 a pochovaný je v Tajove.

### Statky – zmätky

- Sociálna dráma v 4 dejstvách, názov vyjadruje hlavnú myšlienku: statky (majetky) spôsobujú zmätky v medziľudských vzťahoch.
- Nad ľúbostným citom víťazia majetkové záujmy a tým autor kritizuje mamonárstvo.
- Chcel ukázať spoločenské, morálne i osobné následky honby za majetkom: vzájomnú nenávisť, rozbitie manželstiev, morálny úpadok.

**Dej:**
- Starí a bohatí manželia Palčíkovci nemajú vlastné deti. Sú lakomí na to, aby si nejaké vzali za vlastné alebo najali paholkov.
- Preto prídu na myšlienku, ktorá zničí život dvom mladým ľuďom. Presvedčia svojich vzdialených príbuzných, Ďurka a Zuzku, aby sa zosobášili a nasťahovali sa k nim ako ich vlastné deti.
- Sľúbia im, že prepíšu na nich majetok, ale v skutočnosti to nemajú v úmysle urobiť. Chcú iba získať lacné pracovné sily.
- Zuzka je tiché a pracovité dievča, zvyknuté poslúchať, a preto súhlasí so sobášom. Ďurko je však ľahtikár, má rád krčmu, zábavy, tanec a ženy.
- Aj Palčíkovci sú sklamaní, Ďuro sa o gazdovstvo nestará, chodí po krčmách a za predošlou frajerkou Betou.
- Zuzka trpí pri Ďurkovi, ktorý sa k nej správa zle, robí si z nej posmech a vôbec si ju neváži.
- Zuzka sa napokon rozhodne opustiť Ďurka, aj keď čaká dieťa.
- Ďurko si privedie do domu Betu, onedlho sa však začnú hádať kvôli majetku. Chcú prinútiť Palčíkovcov, aby už za života prepísali na nich majetok.
- Palčíkovci im však neveria, boja sa, že mladí ich potom vyženú z ich vlastného domu. Obviňujú ich, že nevedia gazdovať, nepracujú poriadne a okrádajú ich.
- Palčík napokon revolverom vyženie Ďura z domu.
- Uplynie rok, Palčíkovci prichádzajú poprosiť Zuzku o prepáčenie. Sľúbia jej, že sa postarajú o jej syna.
- Svojho syna prichádza navštíviť i Ďurko a tiež prosí Zuzku o odpustenie. Zuzka mu už všetko odpustila, ale odmieta jeho ponuku, aby sa k nemu vrátila. Už mu neverí.

- Hra Statky – zmätky sa vyznačuje pevnou kompozíciou a dramatickými dialógmi. Dej má rýchly spád a postavy sú psychologicky presvedčivé. Tajovský aj tu – podobne ako v próze uplatnil ľudovú hovorovú reč, príslovia a porekadlá.

---

## Vývoj slovenskej drámy

### Vývoj drámy na Slovensku

- Dráma sa vyvinula z náboženských obradov – pašií (pašiových hier – najprv náboženský charakter).
- Prvé významnejšie diela slovenskej drámy nachádzame v staršej slovenskej literatúre v období renesancie.
- V dramatickej tvorbe toto obdobie prekvitali latinské humanistické školské hry s biblickou antikou a historickou tematikou.
- Hrávali sa v školách. Mali výchovný cieľ. Boli prehliadkou žiackych vedomostí (vystúpenie, osvojenie učebnej látky a ovládanie latinčiny).

### Slovenská stredoveká dráma

- Z tohto obdobia sa zachovali kroniky a to najmä Anonymova kronika a Kronika Šimona z Kézy.

### Humanisticko - renesančná dráma

- Najvýznamnejším dramatikom v druhej polovici 16. stor. bol Pavel Kyrmezer.
- V dejinách slovenskej drámy zaujímajú popredné miesto najmä dve hry: Komédia česká o bohatci a Lazárovi, Komédia nová o vdově.

### Baroková dráma

- Hlavný predstaviteľom bol Eliáš Ladiver, písal protestantské hry.

### Klasicistická dráma

- S rozvojom Národného jazyka, slovenského meštianstva a národne uvedomelej inteligencie v prvej polovici 19. stor. vznikli možnosti utvárať vedomie ľudu a jeho vzťah k národným ideálom pomocou divadla.
- O šírenie divadla sa na Slovensku zaslúžil g. Fejerpataky-Belopotocký – v roku 1830 v Liptovskom Mikuláši založil prvý divadelný ochotnícky spolok.
- Prvými úspešnými slovenskými dramatikomi sa stali Jan Chalúpka a Tajovský.
- Dramatickú tvorbu tohto obdobia úspešne rozvíjal Ján Chalúpka – diela: Všetko naopak, Trasorítka, Staruš plesnivec.
- Autor ako zakladateľ novodobej klasicistickej drámy odhaľuje vo svojich hrách nedostatky života slovenského ľudu a to predovšetkým ľudskú hlúposť a obmedzenosť, odrodilstvo.
- Jeho hlavné dielo je Kocúrkovo s podtitulom Len aby sme v hanbe nezostali. - ide o satirickú frašku, dej umiestnil autor do slovenského malomestečka a vystupujú tu 3 typy postáv, ktoré zastupujú 3 vrstvy, ktoré reprezentujú svoj pôvod: cirkevný inšpektor – Pán z Chudobíc – predstavuje najvyššiu vrchnosť čižmársky majster – Tesnošil – predstaviteľ remeselníctva a nakoniec učiteľ – Svoboda – predstavuje slovenskú inteligenciu
- Dej: Do Kocúrkova má prísť učiteľ. Celá vrchnosť sa radí o tom, kto by bol najlepší. Lenže nakoniec rada zvolí učiteľa Svobodu, on im nevonial (bol proti pomaďarčovaniu). Vzniká celý rad komických situácií. Všetky ženy mu nabiehajú a stará Tesnošilka ho chce získať pre svoju dcéru.
- Hl. myšlienka: spočíva v tom, že autor chcel poukázať na odrodilstvo; násilné pomaďarčovanie národa.

### Od romantizmu k realizmu

- Najvýznamnejšie diela v porevolučnom období 1850 – 1875 v dramatickej tvorbe vytvoril Jonáš Záborský a Ján Palárik.
- Záujem o históriu priviedol Záborského k tvorbe historických tragédií a drám Najdúch, Bitka pri Rozhanoviciach, Bátorička.
- Ján Palárik mal veľký podiel na rozvíjaní demokratického základu slovenskej politiky, kultúry a literatúry v porevolučnom období: Drotár, Inkognito, Dobrodružstvo pri Obžinkoch (Zmierenie) – chcel prispieť k odstráneniu sociálnych rozdielnosti medzi ľudom a šľachtou.
- Jeho veselohry sa vyznačujú humorom miestami až komickosťou. Tento humor vyplýva z obojstrannej zámeny postáv kde sa odhalia ich charakteristické vlastnosti. Barón Lajoš (Ľudovít Kosbrovický) príde požiadať grófku Elizu Hrabovskú, ale vymení si svoju úlohu s inžinierom Rohom. Ona je prefíkaná, tiež si vymení miesto so svojou spoločnicou dcérou ded. učiteľa Miluša Orieškova.

---
<div align="left">

[Predchadzajúca](10.md)
</div>
<div align="right">

[Ďalšia](12.md)
</div>