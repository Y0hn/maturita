<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>
5. SLOVENSKÝ KLASICIZMUS

v prvej fáze slovenského národného obrodenia – 2 úsilia:
a) snaha o uzákonenie slovenčiny za spisovný jazyk Slovákov
b) vydávanie ľudovýchovných diel a časopisov

uzákonenie spisovnej slovenčiny /kodifikácia/ Antonom Bernolákom:
· vydal učebnicu slovenského jazyka pre školy
· bernolákovčina ako spisovný jazyk však neuspokojila všetkých Slovákov, používali ju slovenskí katolíci, kým evanjelici sa naďalej pridržiavali biblickej češtiny podobne aj Kollár

Ján Kollár: študoval v nemecku, s tade si odniesol aj ideu o slovanskej vzájomnosti. Uznáva len 4 nárečia a nesnaží sa o politické zblíženie, iba o kultúrnu spoluprácu. Kollár neuznal ani 1., ani 2. kodifikáciu slovenského jazyka (chápal to ako odtrhnutie od bratského českého národa a celé svoje dielo napísal po česky)

Slávy dcera 
Je to lyricko-epická skladba. Lyrická časť prevažuje nad epikou. Vyšla v dvoch vydaniach, pretože Kollár pôvodnú verziu spracoval a rozšíril.
Kompozíciu diela tvorí predspev a 5 spevov. Predspev je písaný časomierou a zvyšné spevy sú písané formou sonetov. Epická zložka je tvorená autorovou cestou z Nemecka na Slovensku. Jednotlivé spevy sú pomenované podľa riek. 
Predspev – Všíma si postavenie lužických Srbov v Nemecku. Menšia skupina Slovanov žijúca prevažne na nemeckom území. Práve v tejto Časti upriamuje pozornosť na Rusko, ktoré prirovnáva k Dubisku. Ruský národ predstavuje silný kmeň stromu a zvyšné národy sú jeho konáre.
Sála (prvý spev) – Obsahuje ako jediný spev ľúbostné sonety. Rieši dilemu komu venovať svoje srdce, či žene alebo národu. Symbolicky rozdelí srdce na dve časti a jednu venuje vlasti a druhú Míne (žene – dcéra bohyne lásky). 
Labe, Rén, Vltava (druhý spev) – Prevažujú pochmúrne nálady. Trápi ho strata lásky. Všíma si postavenie Čechov v ríši a je znepokojený z toho, že si kedysi silný národ sa v súčasnosti vyznačuje takou veľkou pasivitou.
Dunaj (tretí spev) – autor sa dostáva na Slovensko a naplno si uvedomuje, že o Mínu navždy prišiel. Mína sa v jeho predstavách mení na vílu a čaká, že sa s ňou opäť stretne až po smrti. 
Léthe (štvrtý spev) – je to ontologická rieka, ktorá preteká gréckym podsvetím. Duše v nej nachádzali zabudnutie. Symbolizuje v nej slovanské nebo.
Acheron (piaty spev) – symbolizuje slovanské peklo. V ňom končia všetci nepriatelia slovanov. 
Kontrasty: 
•	nebo – peklo 
•	láska k žene – láska k vlasti 
•	Slovania – nepriatelia Slovanov 
•	Zjednotenosť – rozdrobenosť 
•	Minulosť – súčasnosť 


Ján Hollý: 

Sláv – epos, Sláv je panovníkom Tatrancov a musí bojovať s národom Čudov, ktorí napadli jeho ľud, Tatrancom pomáhajú bohovia a s ich pomocou porazia nepriateľa, dej skladby je
 vymyslený, ale umelecky jednotný, výroky Sláva nad porazeným čudským kráľom, nad mravmi a násilím nepriateľov sú v skutočnosti Hollého myšlienky, čerpajúce z ideí národného obrodenia.

Svatopluk – hrdinský epos v 12 spevoch. Hollý ho nazval :“víťazská báseň“, pri tvorbe tohto eposu sa pridŕžal kompozície antických eposov
Má všetky znaky antického eposu: -propozícia(v úvode stručne vyjadrený zámer autora), - invokácia (v antických eposoch, vzývanie múz Hollý vzýva a prosí o inšpiráciu slovanskú Múzu Umku), - hlavný dej (boj Svatopluka s nem. kráľom Karolom a jeho porážka), - rozvíja sa in medias res (vpadnutie do deja, žiadne úvody)
- toto dielo je prvým veľkým eposom z dejín Veľkej Moravy. Jeho podklad tvoria tieto historické fakty: Veľkomoravský panovník Rastislav úspešne čelí náporu Východo-franskej ríše, ktorá si chce podmaniť slovanské kmene na Morave a na Slovensku. Čo sa nepodarilo vojakom, podarí sa podlou zradou Rastislavovho synovca Svätopluka. Rastislava vydáva Nemcom. Tí ho oslepia a zatvoria do kláštora. Franskej vierolomnosti padne za obeť aj sám Svätopluk, ktorý má za Nemcov vyjednávať. Epos sa končí Svätoplukovým víťazstvom na devínskom bojisku, jeho prechodom do slovanského tábora a prijatím kráľovskej koruny. Celá váha deja je však prenesená na ľudí. Svätopluk má svoj vlastný svet, rozhoduje sa podľa vlastného svedomia a vedomia. Epos je pevne spojený s hlavnými myšlienkovými prúdmi slovenského národného obrodenia, je v ňom básnicky vyjadrený obrodenský náhľad na charakter starých Slovanov. Hollý charakterizuje Slovanov ako národ pracovitý, mierumilovný a pohostinný, ktorý po cudzom nebaží, svoje si však nedá a redšej volí „smrť slavnú a hrdinský úmor“ ako v život v otroctve.
Porovnanie Hollý a Kollár: 
Ján Hollý	 Ján Kollár
Pochádzal z chudobnej rodiny 	Pochádzal z bohatej rodiny 
Študoval na Slovensku	Študoval v Nemecku 
Bol Slovák 	Bol Slovan 
Písal v Bernolákovčine 	Písal v češtine 
Katolík 	Evanjelik 
Venoval sa viac epike 	Venoval sa viac lyrike 
- 	Láska k žene 
Prvý písal o prírode 	Prvý využíva sonet 
Zameriava sa na minulosť 	Minulosť + prítomnosť 
 
VPLYV IDEÁLOV OSVIETENTSVTA NA VÝVOJ SLOVENSKEJ LITERATÚRY
                                        A NÁRODNÉHO ŽIVOTA (1780 – 1830)

Osvietenstvo – malo protifeudálny a proticirkevný charakter. Vyjadrovalo názory nastupujúceho kapitalizmu: právo jednotlivca na nezávislosť myslenia a na slobodu presvedčenia. Osvietenci postavili proti viere rozum, proti poverám zmyslovú skúsenosť a poznanie, pričom kládli dôraz na vzdelanie.
spoločensko–politické pomery: - osvietenská panovníčka Mária Terézia a jej syn Jozef II. uskutočnili viaceré významné reformy: 
-	v r.1781 zrušenie poddanstva, zrušenie cenzúry, prijatie tolerančného patentu (zrovnoprávnenie katolíkov a evanjelikov), školská reforma – zavedenie povinnej školskej dochádzky
-	v období klasicizmu hovoríme o Národnom obrodení – cieľ: celkové kultúrne a vzdelanostné pozdvihnutie ľudu a to šírením a vydávaním tzv. ľudovýchovnej literatúry, vydávaním kníh, časopisov, kalendárov. 

Národné obrodenie malo 4 fázy: 
I.	fáza: 1780 – 1820, prijatie tolerančného patentu – rovnaké podmienky pre dve vierovyznania (katolícke a evanjelické), mali rovnaké ciele, smerovali k národno-uvedomovaciemu procesu. Bernolákovci (katolícke duchovenstvo) v roku 1787 uzákonili (kodifikácia) slovenčinu na základe západnej slovenčiny. Založili Slovenské učené tovarišstvo v Trnave, na jeho čele stál A. Bernolák, J. Fándly. Cieľom bolo šíriť, pestovať a zošľachťovať nový jazyk. Strediská – Nitra, B. Bystrica, Rožňava
II.	fáza:1820 -1835, založenie Slovenského čitateľského spolku v Pešti, založenie Spolku milovníkov reči a literatúry slovenskej. Na čele národnozjednovacích úsilí stáli – J. Hollý a Martin Hamuljak(bernolákovci), Ján Kollár a Pavel Jozef Šafári(stúpenci biblickej češtiny)
III.	fáza:1835-1843, v tomto období sa vyriešila jazyková otázka, návrat k bibilickej češtine. Začína sa hnutie štúrovcov.
IV.	fáza: 1843-1848, významné udalosti v r. 1843 – kodifikácia slovenčiny
v r.1848 – vypuknutie revolúcie

1.	kodifikácia slovenského jazyka
- prvý sa pokúsil o uzákonenie spisovného jazyka Jozef Ignác Bajza - neúspešne

Osvietenská veda

Anton Bernolák – narodil sa na Orave, vyštudoval teológiu a pôsobil v dnešnom Bernolákove a v Nových Zámkoch, kde je pochovaný. 
Uskutočnil prvú kodifikáciu spisovného jazyka v roku 1787 a odôvodnil ju v latinskom jazykovednom spise: Jazykovedno-kritická rozprava o slovanských písmenách – pravopisná sústava vypracovaná v tomto spise vychádza z foneticko-fonologických princípov a predstavuje prvý závažný krok ku kodifikácii spisovnej slovenčiny. Právo národa na vlastný jazyk. Snaha Očistiť ho od češtiny.
Grammatica slavica (Slovenská gramatika) – prvý pokus o ucelený pohľad na normotvornú gramatik slovenčiny. Určuje v nej pravopisné pravidlá bernolákovčiny. Zaviedol tzv. fonetický pravopis- vychádza zo zvukovej podoby jazyka (píš ako počuješ)
-pri kodifikácii vychádzal z tzv. kultúrnej západoslovenčina(študoval v Trnave,kde aj pôsobil), ktorú zmäkčil oravským nárečím(pretože sa narodil na Orave- Slanica). Dôsledne vyznačoval mäkkosť: děťi, nepoznal y, j = g, g = g, používal w, všetky podstatné mená písal s veľkým písmenom, zaviedol pravidlá o interpunkcii, zaviedol pravidlá o delení slov na slabiky atď.
Slowár Slovenskí Česko-Laťinsko-Ňemecko-Uherskí – slovník v 6 zväzkoch, ktorý sa stal normotvornou príručkou slovnej zásoby.

Osvietenská poézia

Jozef Ignác Bajza: patria mu 3 prvenstvá: 1. pokus o uzákonenie spisovnej slovenčiny
                                                                   2. autor prvého slovenského románu
                                                                   3. prvý otvorený kritik dožívajúcich sa spoločenských pomerov
-	svoje dielo písal v bernolákovčine, bol katolíckym kňazom. Pôsobil v Dolnom Kubíne
jeho vrcholné dielo je dvojzväzkový román: René mláďenca príhodi a skusenosti – v 1. zväzku opisuje dobrodružstvá Reného, syna bohatého benátskeho kupca, a jeho učiteľa na ceste do Tripolisu, kde hľadajú Reného sestru. Na ceste stroskotajú a dostanú sa do otroctva, kde sa René zamiluje do dcéry sultána. Ujdú do Benátok a tam nájdu jeho milú. Táto časť má podobu dobrodružného románu z exotického prostredia orientálneho islamu. 2. zväzok má jednoduchšiu kompozíciu výchovného románu, autor je osvietensky vyhradeným spoločenským kritikom. Dostávajú sa cez Viedeň na Slovensko, cestou prechádzajú dedinami, kde si všímajú veľmi zlé spoločenské pomery (alkoholizmus, krutosť feudálov s poddanými a úsilie cirkvi držať ľud v nevedomosti), preto cirkevná vrchnosť toto dielo zakázala.
Slovenské dvojnásobné epigramata – dvojzväzková kniha epigramov, kritizuje ľudské slabosti a chyby (lakomstvo, hnev, opilstvo, závisť),prvý zväzok sú epigramy, ktoré sa rýmujú, druhý zväzok sú epigramy, ktoré sa nerýmujú

Juraj Fándly: ako prvý použil bernolákovčinu, bol propagátorom reforiem Jozefa II. , autor ľudovýchovnej literatúry – celý život zasvätil pozdvihnutiu chudobného ľudu, bol katolíckym kňazom. Tvorba: Pilňí domajší a poľní hospodár , Zeľinkár, O úhoroch aj včelách, Slovenskí včelár
Dúverná zmlúva medzi mňíchom a diáblom – Ide o prvé  veľké dielo vydané v bernolákovčine. Zhovárajú sa v ňom uštipačný diabol Titinilus s učeným, ale konzervatívnym mníchom Atanázio. Paradoxné je, že autor – osvietenský farár, hovorí ústami diabla.. V tomto diele autor vysvetľuje a schvaľuje zrušenie reholí Jozefom II., lebo mnísi upustili od prvotných rehoľných zásad a telesnej práce a stali sa príťažou pre spoločnosť, blahobyt mníchov stavia do kontrastu s biedou a zaostalosťou ľudu. Obviňuje mníchov, že udržiavali ľud v nevedomosti a ostro sa stavia proti poverám, odpustkom a falošným zázrakom. Bohatstvo kláštorov chce využiť na vybudovanie škôl, nemocníc, chce zmierniť biedu ľudu. Cenzúra dielo zhabala a autor bol potrestaný cirkevným súdom na dva týždne kláštorného väzenia o chlebe a vode.

SPŠJM okruhy 2022 edit