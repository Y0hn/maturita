<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>

15. Zobrazenie prvej svetovej vojny v dielach svetovej medzivojnovej literatúry


Literatúra v USA
Stratená generácia – je označenie generačne blízkej skupiny amerických básnikov a prozaikov, ktorí začali tvoriť v 20-tych rokoch 20. storočia, ich videnie bolo ovplyvnené zážitkami z 1. svetovej vojny a pocitom kultúrnej vykorenenosti Američana v Európe, pocitom neschopnosti zaradiť sa po vojne do života. Základnou témou ich diel je sklamanie a skepsa, rozklad ľudských a spoločenských hodnôt a hľadanie východiska v úteku do prírody alebo ku kultúre. Maličkosti každodennosti (jedlo, pijatika...) nahrádzajú trvalé hodnoty. Hrdinami ich próz sú jednotlivci stratení v labyrinte sveta, sú to obvykle rozporuplní, silno citovo založení ľudia, ktorí nikde nenachádzajú zakotvenie. Preto žijú v provizóriu a jedinou hodnotou v tomto svete je kamarátstvo.

Spočiatku sem patrili len americký spisovatelia, neskôr aj európsky. Prvýkrát použila tento pojem Gertrúda Steinová, americká novinárka a spisovateľka, ktorá pôsobila v Paríži na stretnutí mladých avantgardných umelcov začiatkom 20. storočia v Paríži, keď prehlásila „ ...Vy všetci ste stratená generácia...“. Vyjadrila sa takto o mladých ľuďoch, a hoci po jej skončení otvorene vystupovali proti vojne, vojny v nich zanechala spomienky a zážitky, s ktorými sa nevedeli vyrovnať a ktoré im bránili včleniť sa do povojnovej spoločnosti. Väčšina jej členov prežila 1. sv. vojnu v Európe, do ktorej odchádzali ako dobrovoľníci ako napr. aj Ernest Hemingway.

Ernest Hemingway – americký prozaik a publicista, nositeľ Nobelovej ceny za literatúru.
Slnko aj vychádza – román, zachytáva muky hrdinu, ktoré mu vojnové zmrzačenie bráni naplniť milenecký vzťah
Zbohom zbraniam – román, príbeh nešťastnej mileneckej dvojice amerického poručíka Fredericka Henryho a ošetrovateľky Catherine. Dej sa odohráva na talianskom fronte 1. svetovej vojny. Henry je ranený a operovaný v nemocnici, v ktorej slúži Catherine. Ich láska chce prekonať vojnu, preto sa Henry rozhodne dezertovať, obáva sa zatknutia a spolu s tehotnou Catherine ujde cez Ženevské jazero do Švajčiarska. Dieťa sa narodí mŕtve a Catherine pri cisárskom reze vykrváca a zomiera – jej smrť nie je priamym dôsledkom vojny, ale jednako patrí k všeobecnému chaosu a je rovnako nezmyselná ako vojna.

Komu zvonia do hrobu  //krátke
– román, autor vychádza z vlastných skúseností dobrovoľníka a dopisovateľa počas španielskej občianskej vojny. Dej románu sa odohráva v tyle (územie za frontom nepriateľa) v priebehu troch dní. Robert plní bojovú úlohu, aj keď pochybuje o jej význame. Pripája sa k partizánskej skupine, ktorej úlohou je vyhodiť most do vzduchu a tým znemožniť prísun nepriateľských posíl v čase pripravovaného republikánskeho útoku. Spoznáva svojich spolubojovníkov a prežíva hlboký ľúbostný vzťah s Máriou, dcérou zavraždeného republikánskeho starostu. V bojovej atmosfére prežíva prchavé chvíle šťastia. Počas akcie je smrteľne ranený. Skupinu posiela do bezpečia a sám očakáva nepriateľa, ktorého chce na čas zastaviť.

Komu zvonia do hrobu: //dlhé
Hlavný hrdina Robert Jordan je Američan, kt. vyučuje španielčinu v Montane. Má veľmi rád Španielsko a národ, kt. tam žije, a preto sa rozhodne odísť zo svojej vlasti a bojovať za španielsku republiku proti fašistom. Od generála Golza dostáva rozkaz vyhodiť do vzduchu most, čím by mal byť znemožnený postup fašistov. Je to neľahká úloha, a preto bude potrebovať ďalších ľudí, s kt. pokyn zrealizuje. So sprievodcom Anselmom sa vyberie do hôr, kde sú partizánske skupiny. Dostáva sa do skupiny, kt. velí Pablo, bývalý veľmi uznávaný bojovník za republiku, z kt. sa stal zbabelý opilec. Robert postupne spoznáva jednotlivých členov skupiny a ich postoje k akcii. Uvedomuje si nechuť veliteľa riskovať svoj život, nadobudnuté pohodlie a majetok. Zároveň však vidí ochotu Pablovej ženy Pilar, kt. s vyhodením mosta súhlasí. Medzi ostatnými si Pilar udržuje autoritu.
Neskôr sa stáva novou veliteľkou skupiny. Dávnejšie pred príchodom Roberta sa Pablovi chlapi zúčastnili jednej bojovej akcie- vyhodenia vlaku. Pritom z rúk fašistov zachránili nevinné dievča Máriu, kt. vo vojne zažila veľa krutosti a zneužívania. Pilar ju prijala a starala sa o ňu. Robertovi sa Mária zapáčila a zaľúbia sa do seba. V skupine nie sú Róbertovou prítomnosťou príliš nadšení, pretože vedia, že to bude neľahká úloha a nik nechce riskovať život. Morálku v skupine udržovala hlavne Pilar. Postupne si Robert získava každého, len Pablo je proti vykonaniu rozkazu. Robert požiada o pomoc veliteľa neďalekej partizánskej skupiny- El Sorda. Dohodnú sa na spolupráci.
Deň pred plánovaným začatím akcie je do hôr vyslaná fašistická jazda. Zaútočia na El Sordovu skupinu a v boji všetci muži padnú. Obkľúčili ich, a tak im Robert nemohol pomôcť. Pablo z tábora nečakane zmizol, každý si myslel, že sa už nevráti. Boli prekvapení, keď sa uprostred noci objavil. Oznámil im, že im pri útoku pomôže a zohnal aj posilu.
Na druhý deň sa má vykonať rozkaz. Pilar a Mária balia všetko potrebné. Chlapi si pripravujú zbrane, muníciu a vyrážajú do boja. Keď obkľúčia most, čakajú už len na signál. Tým signálom má byť nálet bombardérov. Po prvej sérii vybuchov, zaútočia na nepriateľa. Pilar s Máriou sú skryté a strážia kone. Robert a Anselmo majú na starosti zabiť službukonajúceho strážnika. Keď ho Robert zabil, spustil sa pod most a podmínoval ho. Po vyhodení mosta, kus letiacej ocele zasiahol Anselma, kt. ostal nehybne ležať na zemi. Vtedy Robertom prenikal hnev a nenávisť.
Nastal čas úteku. Na opačnej strane zbúraného mosta už boli zhromaždené fašistické tanky, kt. mali ísť na pomoc proti republikovej ofenzíve. Robert uzatváral rad, v kt. všetci prebehli okolo mosta. Musel poháňať aj koňa, kt. niesol iba náklad. To ho zdržiavalo a zaostával za ostatnými. Cválal na koni a bol na dostrel tankom. Silný výbuch ho zhodil z koňa. Augustín a Primitívo ho odtiahli tam, kde už tanky nemohli dostreliť. Robert mal zranenú ľavú nohu v stehennej časti. Vedel, že s nimi nebude môcť pokračovať, lebo by ich len spomaľoval. Nemohol kvôli sebe ohroziť ostatných. Zavolal si Máriu a rozlúčil sa s ňou. Ona od neho nechcela odísť, ale Pilar ju odvliekla. Ostatní sa s Robertom narýchlo rozlúčili a zmizli v lese. Ostal tam ležať so zbraňou v ruke a očakával príchod fašistickej jazdy.




Nemecká literatúra
Erich Maria Remarque – nemecko-švajčiarsky spisovateľ, v 18 rokoch odvedený na front ako dobrovoľník. Po vojne vystriedal viacero povolaní – učiteľ, obchodník s náhrobkami, automobilový závodník...
Na západe nič nové – román: téma- prvá svetová vojna: priamy rozprávač a protagonista – Paul Bäumer. Retrospektívne, chronologicky uvádza množstvo epizód z vojenského výcviku, budovania  zákopov na západnom fronte, bojových stretnutí, v ktorých sú opísané moderné zbrane a vojenské postupy. Dielo zobrazuje kontrast: front – zázemie. Dej dokresľujú opisy prírody, humorné scény, drastické a surové expresívne opisy. Dej: hlavný hrdina (rozprávač) Paul Bäumer odchádza priamo zo školy na front po výzvach fanatického učiteľa Kantorka, aby si študenti splnili svoju vlasteneckú povinnosť. Siedmi sa dostanú spolu do oddielu. Zažívajú stupídnosť niektorých veliteľov, z ktorých vyniká desiatnik Himmelstoss z výcvikového tábora pre nováčikov. Paul spoznáva hrôzy vojny na západnom fronte, postupne stráca priateľov a svojich spolubojovníkov, vytriezvie z nacionalistického opojenia: uvedomuje si nezmyselnosť vojnového besnenia. Umiera v posledných dňoch vojny, vedomý si toho, že návrat do mierového života by bol takmer nemožný. V závere knihy preberá slovo autor a oznamuje Paulovu smrť niekoľko dní pred koncom vojny, čím potvrdil jej absurditu, pretože oficiálne správy z frontu oznamovali: „na západe nič nové“.
Cesta späť – román, voľné pokračovanie románu Na západe nič nové
Traja kamaráti – román o osudoch ľudí poznačených vojnou a ich návratoch do života. Lyrický príbeh o priateľstve, tragickej láske a osamelosti v medzivojnovom Nemecku.

Francúzska literatúra
Romain Rolland – francúzsky prozaik, dramatik, esejista, hudobný kritik. Pôsobil ako profesor dejín hudby na Sorbonne. Nositeľ Nobelovej ceny za literatúru.
Peter a Lucia- najslávnejšia protivojnová novela, proti úpadku morálnych a spoločenských hodnôt počas 1. sv. vojny stavia lásku dvoch mladých ľudí, ktorí v závere tragicky hynú pod troskami chrámu. Dej je prerušovaný úvahami rozprávača, dvakrát sa objavuje tvár rusovlasého dievčatka, ktoré vidí iba Lucia – ohlasovanie skorej smrti. Ohraničenie vzťahu – krvou na začiatku a smrťou na konci – vytvára dojem fatality, smrť dvojice je nevyhnutná, tušíme ju od začiatku novely. Vojna sa pripomína vojenskou výrobou vo fabrike, kde pracuje Luciina matka, zranenými ľuďmi po bombardovaní, výbuchom v tesnej blízkosti Petra a Lucie – tento výbuch spôsobil, že Peter chce zmeniť doteraz platonický vzťah, lebo si nevie ani predstaviť odchod na front bez toho, aby mu Lucia patrila ako žena, dohodnú sa, že si budú patriť na Vzkriesenie. Dej príbehu trvá od stredy 30. 1. do Veľkého piatku 29. 3. 1918 a odohráva sa v Paríži. Rozpráva o zrodení a rozvíjaní sa lásky meštianskeho syna Petra a dcéry robotníčky v továrni, nedoštudovanej výtvarníčky Lucie. Po náhodnom stretnutí v metre vzklíči medzi nimi náklonnosť. Žijú iba svojimi nežnými citmi. Na Veľký piatok vojdú do kostola, aby si vypočuli hudbu. Zahynú pod padajúcim pilierom.




Porovnať uhly pohľadu v dielach (netuším ako sa to robí XD)

SPŠJM okruhy 2022 edit

 
