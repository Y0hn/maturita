<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>

# 25. Slovenská poézia po roku 1945

---

### 1948-1956:
Autori menia štýl písania na **socialistický realizmus**, je prikázaný. Ostatné štýly sú označené ako menejcenné.

### 1968:
Autori sa mohli zase slobodne vyjadrovať, znovu nadviazanie kontaktu so svetovou literatúrou.

### 1989
Socialistický realizmus sa znovu vyhlásil za jediný správny a platný smer.  
Poézia, tak ako celá literatúra, prežívala obdobie krízy, viacerí básnici nesmeli publikovať alebo sa museli znovu odmlčať, iní sa odmlčali dobrovoľne a niektorí aj emigrovali.  
Popri oficiálnej literatúre sa vytvorila i tzv. **samizdatová literatúra** – vo forme samizdatu sa tajne rozširovali diela, ktoré boli pozastavené, zakázané a zošrotované.  
Najčastejšia je téma domova a opisy detstva a prírody.

---

## Porovnanie tvorby Milana Rúfusa a Miroslava Válka

Vstup M. Rúfusa (1956) do literatúry zbierkou **Až dozrieme** a o tri roky neskôr M. Válka zbierkou **Dotyky** znamenal rozhodujúci podnet pre vývin slovenskej poézie, lebo obaja odmietali stvárňovať kolektivistickú problematiku, oslavovať víťazstvo socialistickej cesty, do centra záujmu postavili človeka a jeho zložitý a intímnymi problémami poznačený osud.

Obaja autori sa svojím básnickým naturelom od seba výrazne odlišovali:  
- **Rúfusova obraznosť** čerpala väčšmi z tradičného sveta slovenského človeka, reprezentovaného vidieckym životom, prácou na poli, v prírode (**vidiecka – rustikálna metafora**) a básnik sa necháva inšpirovať aj ľudovou slovesnosťou.  
- **Válkova metaforika** výraznejšie odrážala vedomie človeka modernej civilizácie (**technická metafora**).

1956 vychádza časopis **Mladá tvorba**, ktorý prispieva k pluralite názorov v literárnej tvorbe, nastáva oživenie hladiny literatúry.

---

## Milan Rúfus

1928 Závažná Poruba (Liptov) - 2009  
(predstaviteľ modernej slovenskej poézie)

- Do literatúry vstúpil v 60-tych rokoch
- Vo svojej tvorbe nadviazal na tradíciu symbolizmu a neosymbolizmu
- Je básnik citu, skutočnosť polarizuje na princíp dobra a zla, odporúča nahradiť utrpenie človeka láskou

---

### TVORBA

Je jedným z najvýznamnejších predstaviteľov modernej slovenskej poézie.  
Jeho básne hlboko pôsobia na človeka a nútia ho zamyslieť sa nad sebou i nad celou spoločnosťou.

Publikovať začal už počas štúdia na SŠ a VŠ v novinách a časopisoch.  
Boli to básne vyznačujúce sa jednoduchosťou, úprimnosťou a osobným prežívaním témy.  
V jeho tvorbe sa prejavuje vplyv symbolizmu i náboženskej poézie.  
Jeho verš je väčšinou viazaný, rýmovaný (najmä v prvých zbierkach), ale používa i voľný verš.

#### Hlavné motívy v jeho tvorbe:

1. **Rustikálny motív** – spätosť človeka s prírodou a vidiekom
2. **Vlastné životné skúsenosti a dôraz na duchovné hodnoty**  
   napr. za najvyššie ľudské hodnoty považuje materinskú lásku, vzťah k domovu a práci človeka (motív zeme ako živiteľky, chudoby)
3. **Motív úprimného a čistého detstva** od ktorého sa odvíja život človeka
4. **Biblický motív** – často v podobe parafráz – v tvorbe často zdôrazňuje kresťanský humanizmus v živote človeka a prepojenie života človeka s náboženstvom
5. **Kritické hodnotenie aktuálnych spoločenských udalostí**  
   pričom upozorňuje na ohrozenie človeka vo svete a kritizuje odcudzenie a ľahostajnosť ľudí k bolestiam sveta.

---

### Zvony detstva (báseň zo zbierky Zvony)

> Vždy príde deň, keď deti zjedia kľúč  
> od dverí tajomstva. Už ho nevrátia.  
> Už ho nevydajú, už v nich zapadá  
> čo deň to hlbšie a neprekročia prah  
> zavretých dverí už nikdy viac. Tú čiaru,  
> za ktorou jedenie sa stáva vedením.  
> Už nikdy viac. A z ukradnutých zvonov  
> špina čas razí falšované mince  
> a kupuje, čo z detí ostalo.  
> Tak umierame všetci pred tou bránou.  
> Tak na Hromnice občas mrznú psíky:  
> v mrazivej noci na prah kladú hlavu  
> a oči stále na kľučke ...

**Báseň Zvony detstva**  
Dieťa je čistým neskazeným človekom, ktoré má srdce i zvuk ako zvon a tým je nenahraditeľným a jedinečným objektom nášho potešenia. Kľúč vlastného života nikto nepozná, každý túži spoznať to správne riešenie a deti najviac, lebo sú neprekonateľne zvedavé. Ale to, čo im dáme, nám nikdy nevrátia, neopätujú, lebo samotné detstvo je charakteristické nielen nevinnosťou, čistotou, spoznávaním, ale aj bezproblémovosťou a bezstarostnosťou. Deti všetko prijímajú s úplnou samozrejmosťou (rodičovskú lásku, starostlivosť, sprostredkovanie znalostí).

---

## Miroslav Válek (1927-1991)

Predstaviteľ povojnovej poézie, 20 rokov bol ministrom kultúry.  
Predstaviteľ modernej slovenskej poézie.  
- Svojou tvorbou nadviazal na avantgardné smery medzivojnovej poézie a to na surrealizmus, poetizmus a konštruktivizmus.

---

### Zb. DOTYKY (1959)

Po rokoch schematizmu znamenala táto zbierka zásadný obrat v chápaní poézie (vyvolala širokú polemiku). Válek sa v nej sústredil na vnútorný svet a pocity človeka, na jeho problémy a citové drámy, sklamania a smútok. Zamýšľa sa aj nad poslaním a cieľmi poézie. Prevažujú básne s ľúbostnou tematikou.

#### Dotyky (zbierka Dotyky)

> Nehnevaj sa,  
> je to strašne dôležité,  
> som z toho už celý blázon,  
> som do teba hrozne zamilovaný,  
> nechaj to všetko tak, ako je,  
> v kúpeľni nech horí voda,  
> v kuchyni nech tečie plyn,  
> nechaj, nech sa v izbe točia pojašené zrkadlá,  
> a pricestuj prvým vlakom,  
> sem pricestuj za mnou, na širokú rovinu!  
> Pri vlaku ťa bude čakať sedem čiernych koní,  
> každý s hviezdou na čele,  
> bude kvitnúť jazmín,  
> z broskýň padať peľ,  
> jemnejší ako tvoj púder Soir de Paris.  
> Ponáhľaj sa, na rohu  
> už trúbi večer, maľovaný na modro jak starý automobil,  
> mestské slnko, škrekľavá, obohraná platňa zasúva sa za obzor,  
> ale naše, medená, vyleštená rajnica krásne zapadá,  
> a keď sa dotkne Zeme, je to všetko čuť.

Báseň obsahuje originálne metafory a personifikácie (čerpá ich z mestského, moderného prostredia – tzv. „technická“ metafora), slovné hry: voda horí, tečie plyn (oxymoron).

#### Báseň Jablko (zbierka Dotyky)

Lyrický hrdina prežíva sklamanie a smútok: vzťah muža a ženy je plný napätia, z ktorého pramení ochladnutie, odcudzenie, hroziaci rozchod. Symbol jablko hriechu je mnohovýznamový a tým dodáva básni istú polemickosť.

---

### Zb. NEPOKOJ (1963) // Zabíjanie králikov je podstatné

Pocit ustavičného nepokoja vyvolávajú v básnikovi tragické dejinné situácie, vojna, smrť, krutosť a cynizmus, ale aj rituály každodenného života (napr. báseň Zabíjanie králikov). Zisťuje, že človek nie je len obeťou, nielen trpí, ale aj utrpenie spôsobuje, smrť nielen prijíma, ale aj rozdáva, vraždí, zabíja.

Do literatúry vstúpil ako zrelý básnik, zachytáva zraniteľný svet mestského človeka (napr. báseň Dotyky, Jablko), píše o tom, čo iného bolí (intímna lyrika), typická pre jeho tvorbu je aj irónia, sarkazmus. Na rozdiel od Rúfusa nájdeme v jeho tvorbe aj obraz človeka ako obeť, ale aj ako vykonávateľ násilia a to v básni Zabíjanie králikov zo zb. Nepokoj. V básni ponúka mikropríbeh (dejová zložka prítomná, napr. Jablko), metafora je originálna – spája navonok dve nezlučiteľné veci, ovplyvnený je na rozdiel od Rúfusa modernou poéziou (voľný verš, nebásnické slová v básni), jeho prvotiny sú zhudobnené – napr. Jesenná láska (M. Žbirka)

---

## Jozef Urban // pop poézia

Jozef Urban (* 29. november 1964 Košice – † 28. apríl 1999 Zvolen) bol slovenský básnik, textár, publicista a novinár.

### Životopis
Vzdelanie získaval na Vysokej ekonomickej škole v Bratislave, kde študoval odbor ekonomika zahraničného obchodu.  
V rokoch 1988 – 1989 pracoval ako redaktor časopisu Literárny týždenník, neskôr bol tiež šéfredaktorom literárneho mesačníka Dotyky, šéfredaktorom týždenníka Mladé rozlety a riaditeľom galérie Bibiana, potom sa presťahoval do Zvolena. Tragicky zomrel dňa 28. apríla 1999.

### Tvorba
Jozef Urban debutoval básnickou zbierkou **Malý zúrivý Robinson** v roku 1985, za ktorú získal Cenu Ivana Kraska.  
V druhej polovici 80. rokov, kedy pôsobil ako šéfredaktor časopisu Dotyky, ho oslovil na textársku spoluprácu spevák Miroslav Žbirka. Medzi ich prvé spoločné hity patrila pesnička „Len s ňou“. Podpísal sa tiež pod zabudnutý hit skupiny Broken Heart „Neplač“ a megahit skupiny Money Factor „Vráť trochu lásky medzi nás“, na albume Petra Lipu „Naspäť na stromy” má okrem titulnej piesne na konte aj text piesne „Caracas“.

Počas svojej textárskej kariéry Jozef Urban spolupracoval s mnohými slovenskými interpretmi. Sú medzi nimi Beata Dubasová, Marcel Palonder, Oľga Záblacká, Vašo Patejdl, skupiny Money Factor, Dorian Gray, Broken Heart alebo Elán. Jozef Urban je autorom libreta k pôvodnému slovenskému muzikálu Kráľ Dávid. Autorsky sa podieľal aj na soundtracku k tretiemu pokračovaniu filmovej série Fontána pre Zuzanu, na ktorom nájdeme aj kultovú pieseň v podaní Joža Ráža „Voda čo ma drží nad vodou“. Keď ju dopísal, tragicky zomrel pri havárii, kedy sa zrazil na svojom aute zn. Ibiza s protiidúcim kamiónom medzi Zvolenom a Detvou.

#### Diela:
**Poézia:**  
Malý zúrivý Robinson, Hluchonemá hudba, Kniha polomŕtvych, Snežienky a biblie, Dnes je Mikuláša  
**Tvorba pre deti a mládež:**  
Dobrodružstvá Vranky Danky

- **Malý zúrivý Robinson**
  - debutová zbierka
  - predstavil sa ako básnik kontroverzného sveta
  - vyznačuje sa humorom, iróniou a sarkazmom
  - používa hovorový jazyk vtedajšej generácie
  - je obklopený dievčatami a hudbou a množstvom skutočností o ktorých nebolo nič povedané

- **Hluchonemá hudba**
  - uvedomovali si rozporuplnosť sveta a negatívne prejavy, nekompromisne ich komentuje a pomenúva aby upozornil na stav spoločnosti
  - voľný verš
  - jeho prirodzená rytmickosť ho tlačí do uzavretých foriem

---

## POP-POÉZIA – piesňové texty

Sú najkvalitnejšie texty piesní, ktoré sa približujú umeleckej úrovni poézie (Kamil Peteraj, Boris Filan, Milan Lasica)

### KAMIL PETERAJ (1945)
- jeho piesňové texty zbavili slovenskú populárnu hudbu gýčovitosti
- do svojich textov zaradil motív veľkomesta
- písal pre Prúdy, Mariána Vargu, Pavla Hamela, M. Žbirku, Mariku Gombitovú
- piesňové texty mu vyšli v zbierkach: Texty, Bosá láska, Pop texty

### JOZEF URBAN (1964-1999)
- debutoval ako básnik nových tónov zbierka Malý zúrivý Robinson
- využil vplyv amerických beatnikov – lyricky citlivý a zároveň chlapčensky drzí
- Hluchonemá hudba – zbierka básní: mladícku dynamiku a revoltu vystriedali pochmúrne, pesimistické tóny
- kladie si otázky – kto sme? koho ničíme? kto ničí nás?
- Kniha polomŕtvych (bás. zb.) – verše nádejí, o možnosti zastaviť šialený vývin sveta
- Voda, čo ma drží nad vodou (bás. zb.) – táto zbierka vyšla po Urbanovej smrti (autohavária) – sú v nej všetky jeho piesňové texty pre: Elán, Žbirku, M. Palondera, J. Lehockého, B. Dubasovú, texty piesní pre film Fontána pre Zuzanu 3

---

Najvýraznejšími osobnosťami textárskej tvorby v uplynulých desaťročiach boli **Kamil Peteraj (1945)** a **Boris Filan (1940)**.  
Zaslúžili sa o výrazné zlepšenie kvality slovenských piesňových textov a o vznik modernej poppoézie (najlepšie piesňové texty sa svojou úrovňou približujú úrovni poézie, táto „spievaná poézia“ sa niekedy nazýva i „poppoézia“, termín zaviedol literárny kritik Valér Mikula).

Kamil Peteraj vydal svoju textársku tvorbu aj knižne vo výberoch **Texty (1985)**, **Bosá láska (1986)** a **Pop texty (1988)**. Jeho piesňové texty sa vyznačujú kultivovaným lyrizmom, hravosťou a metaforickým videním sveta.

Boris Filan publikoval asi 300 piesňových textov. Jeho texty obsahujú jednoduchú, civilnú, spontánnu poéziu všedného dňa. Jeho texty vyšli v knihe **Túlavý psík (1987)**. To, čo chce vyjadriť, vie povedať maximálne výstižne, zrozumiteľne, bez nánosu zbytočných slov.

---
<div align="left">

[Predchadzajúca](24.md)
</div>
<div align="center">
SPŠJM 2025 edit
</div>
<div align="right">

[Ďalšia](26.md)
</div>