<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>

23. NOVÉ UMELECKÉ SMERY VO SVETOVEJ LITERATÚRE PO ROKU 1945
Spoločensko-historické pomery:
Druhá svetová vojna nesmierne ovplyvnila spoločenský, politický i umelecký vývoj celej druhej polovice minulého storočia a je inšpiračným zdrojom dodnes. Prvotná mierová eufória bola spojená so snahou zabrániť ďalším vojnovým konfliktom (vznik OSN).
Angažovaná literatúra:
Existencializmus (bytie) – v 19. stor. vznikol tento filozofický smer, sústreďuje sa na jednotlivca, na jeho slobodnú voľbu. Využíva témy osamelosti, bezvýchodiskovosti, úzkosti, smrti a človek v hraničných situáciách. (Jean-Paul Sartre)
Experimentálna literatúra: 
Absurdná dráma – vznikla vo Francúzsku, bola pre ňu typická nihilistická koncepcia života i človeka. Vychádzala z existencialistickej filozofie. Autori opovrhovali angažovanosťou, nesnažili sa o premenu. Negovali všetky tradičné formy divadla, v hrách chýbal súvislý dej , zápletka, motivácia konania postáv, medziľudská komunikácia postáv a rozuzlenie v závere. Absurdita sa nedokazovala, ale prevádzala. Absurdná dráma predstavuje človeka v nezmyselných a bezvýchodiskových situáciách, postavy nežijú plnohodnotným životom, robia veci, ktoré nič neznamenajú a k ničomu neslúzžia. Nie sú schopné dorozumievať sa s ostatnými, človek je odcudzený svojim výtvorom i sebe, je podriadený i ohrozovaný mechanizmami modernej civilizácie. Jazyk je plný nezmyslov, fráz. Medzi najvýznamnejších hraných dramatikov patrí napr. Samuel Beckett – Čakanie na Godota, hlavným motívom hry je čakanie, ktoré neprináša výsledok, odohráva sa v neurčitom čase a priestore, hra nemá dejovú líniu a je bez dekorácií.V prvom dejstve sa na opustenej ceste stretávajú dvaja tuláci Vladimír (slovanský prvok) a Estragon (francúzsky prvok), čakajú na godota, ktorý by mal zmeniť ich život, nikto však nevie, kto Godot je.

Epické divadlo – dramatický a divadelný model. Stavia na rozbití divákovej ilúzie, že na javisku je predvádzaný skutočný život skutočných postáv. Divák si má stále uvedomovať, že sleduje len divadelné predstavenie, takto má byť angažovaný k aktívnemu porovnávaniu divadelného príbehu s realitou a svojím vlastným životom. Autori nahradili dramatický prítomný čas epickým minulým, v hrách vystupuje množstvo epizódnych postáv, scéna sa často mení, dielo nie je členené na dejstvá, ale na scény, ktoré nie sú rovnako dlhé. Tajomstvo pointy stratilo svoje čaro, lebo epická hra v medzititulkoch povie dopredu, čo sa stane. Predstaviteľ napr. Bertold Brecht – Matka Guráž a jej deti – príbeh markytánky Anny Fierlingovej, zvanej Matka Guráž, ktorá chce pred hrôzami 30-ročnej vojny uchrániť svoje deti. Napriek jej odporu vstupuje jej syn do vojska. Ona odchádza so švédskymi vojskami do Poľska, prichádza o majetok. Zabijú jej oboch synov a napokon zastrelia aj nemú dcéru, ktorá sa snaží bubnovaním privolať pomoc pre ohrozené deti v spiacom meste. Hra uvádza motív cesty v bludnom kruhu, Matka Guráž ďalej ťahá voz so svojím tovarom, lebo aj na vojne sa dá zarobiť.

BEATNICI – (Amerika, bolo to neurčité zoskupenie ľudí, ktorých koncom 50-tych rokov spájal „životný pocit“ (hlásali požiadavku intenzívneho vnútorného života, revoltu proti kultu materiálnych hodnôt, slobodu, nezávislosť, individualizmus, zamerali všetko svoje úsilie na to, aby ich meštiacka spoločnosť nepohltila, aby sa do nej nezaradili, ich názory sú plné neurčitého mysticizmu). Básnici beatovej generácie písali poéziu, ktorá bola určená k prednesu, k verejnému čítaniu a počúvaniu. Bola prednášaná v nočných baroch krčmičkách, kabaretoch so sprievodom džezovej muziky.

Antoine De Saint – Exupéry – francúzsky prozaik a publicista

Malý princ – filozofická „rozprávka pre dospelých“, protagonista havaruje v saharskej púšti a počas opravy lietadla prichádza k nemu malý princ z ďalekej planéty. Odišiel z nej, lebo zapochyboval o láske kvetiny, ktorú miloval, navštívil 5 planét, kde sa stretol s rôznymi bytosťami (kráľom, chvastúňom, pijanom, biznismenom, geografom), nepochopil ich hodnotový rebríček a bol stále smutnejší, na 6 planéte našiel človeka, s ktorým by sa mohol spriateliť – smutného lampára. Na Zemi sa zoznámil s líškou, vysvetlila mu tajomstvo „vidieť srdcom“, tak spoznal hodnotu ľudského citu a až vtedy si uvedomil, čo preňho znamená jeho ruža. Pomohol vysmädnutému letcovi nájsť studňu, keď zistil, že pilot opravil pokazené lietadlo, dal sa uštipnúť žltému hadovi, aby sa cestou smrti vrátil na svoju planétu k milovanej ruži, za ktorú cítil zodpovednosť.

Jean-Paul Sartre
· predstaviteľ existencializmu
· poviedka Múr:
· odohráva sa počas španielskej občianskej vojny
· Pablo Ibbieto je vo väzení – podozrievajú ho, že skrýval vodcu partizánov Ramona Grisa
· vo väzení uvažuje o svojej milej Conchi – predtým ju veľmi chcel stretnúť, ale teraz na to nemá chuť – ona by smútila, že zomrie, ale jemu je to jedno
· chcú od neho vedieť, kde je Ramon
· on sa chce pobaviť na ich účet, a tak strelí, že Ramon sa ukrýva na cintoríne
· nakoniec sa ukáže, že Ramon sa pohádal s jeho bratrancom, u ktorého sa skrýval a naozaj sa ukryl na cintoríne
· keď sa toto Pablo dozvie, začne sa hystericky smiať
· takto sa z človeka, odhodlaného obetovať život za iného, absurdnou náhodov stáva zradca
· nedozvedáme sa nič s pozadia postáv (z akej rodiny sú, prečo sú partizáni, ...) – autor to
nepovažuje za dôležité

Samuel Beckett
Čakanie na Godota
Prvé dejstvo:   
Na opustenej ceste sa objavujú dvaja tuláci a čakajú na Godota, ktorý by im mal poradiť a zmeniť ich život. Nikto však nevie, kto je Godot. Vedú zvláštne rozhovory, akoby o ničom. Okolo prechádza čudná dvojica Pozzo a Lucky. Nehovoriaceho Luckyho nesúceho kufor, rozkladaciu stoličku a kôš s jedlom má Pozzo priviazaného na povraze ako psa. Pozzo vedie rozhovor s tulákmi a chce tiež čakať na Godota, lebo ho pozná. Po odchode Pozza a Luckyho
prichádza na scénu chlapec s odkazom, že pán Godot nepríde, ale príde zajtra.

Druhé dejstvo:
 Odohráva sa na  druhý deň v tú istú hodinu na rovnakom mieste, Pozzo medzičasom oslepol a je závislý od  Luckyho a oboch tulákov. Strom nie je vyschnutý, ale zelený. V hre je dialógmi Estragona a Vladimíra naznačené, že toto nie je len druhý deň, kedy sa toto čakanie na Godota odohráva, ale že sa to už deje dlhú dobu každý deň a že to bude pokračovať aj v budúcnosti. Napriek všetkým pochybnostiam nemôžu obaja hlavní hrdinovia, ktorí vlastne vypĺňajú celé divadelné predstavenie nezmyselnými rozhovormi, ukončiť čakanie. Zostávajú opustení sami v sebe,  nie je nikto a nič, čo by im pomohlo riešiť ich starosti, utrpenie a sklamanie. Estragon s Vladimírom sa na konci hry pokúsia o samovraždu obesením, lenže sa nemajú na čo obesiť. Povrázok vytiahnutý z nohavíc bol príliš tenký a roztrhol sa. Napokon uvažovali o odchode, ale zostali len nehybne stáť.

Záverečná  scéna:  Vladimír a Estragón sa chcú obesiť na povraze z nohavíc. Povraz zavesia
na strom. Povraz sa roztrhne - posledná veta: . Zostaneme?. - dve osoby
zostanú nehybne stáť

---
<div align="left">

[Predchadzajúca](22.md)
</div>
<div align="center">
SPŠJM 2025 edit
</div>
<div align="right">

[Ďalšia](24.md)
</div>



