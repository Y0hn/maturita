<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# 9. KRÁSA SLOVANSKEJ PRÍRODY A OBRAZ ĽUDU V DETVANOVI ANDREJA SLÁDKOVIČA A HÁJNIKOVEJ ŽENE P. O. HVIEZDOSLAVA
</div>


Andrej Sládkovič: vlastným Menom Andrej Braxatoris, narodil sa v Krupine. Študoval na lýceu v Banskej Štiavnici, na lýceu v Bratislave, na univerzite v Helle. Pôsobil ako evanjelický farár v Hrochoti a v Radvani pri Banskej Bystrici. 

Detvan –  je to jeho 2. vrcholné dielo. Je to lyricko-epická skladba. Skladá sa z piatich spevov: 1. Martin, 2. Družina, 3. Slatinský jarmok, 4. Vohľady, 5. Lapačka 
Jej dej sa odohráva počas panovania kráľa Matiáša v 15. storočí. Hlavnými postavami sú detviansky mládenec Martin a jeho milá Elena. Sú to idealizované ľudové postavy. Hlavným cieľom Andreja Sládkoviča bolo poukázať na zdravé sily a hodnoty ľudu, ktoré sú zárukou lepšej budúcnosti. Dej skladby je prerušovaný peknými úvahami o hodnotách ľudu a kráse slovenskej prírody. Básnik obdivuje ľudové umenie, rezbárstvo, tanec, hudbu, sebavedomie a hrdosť detvianskych ľudí.

Samotná dejová línia skladby je jednoduchá, dejové epizódy sa striedajú s lyrickými opismi kraja a úvahami o vlastnostiach slovenského ľudu
Prvý spev – je oslavou krás podpolianskej prírody. Sú tu aj úvahy o slovenskom ľude. Autor nás zoznamuje s hlavným hrdinom, detvianskym mládencom Martinom. Martin zabije sokola, ktorý napadol bezbranného zajaca.

V druhom speve sú úvahy o ľudovom umení a o viere v budúcnosť slovenského ľudu. S Martinom sa stretávame na salaši pri vatre, v kruhu valachov, pri speve a hudbe. Tu sa dozvie, že sokol, ktorého zabil, patril kráľovi Matiášovi. Pri návrate zo salaša vyslobodí z rúk zbojníkov svoju milú Elenu a jedného zbojníka pritom zabije. 

Tretí spev je epickejší. Na jarmok prichádza kráľ Matiáš a Martin sa ide ospravedlniť, že mu zabil sokola. Kráľovi sa páči smelosť a statočnosť mládenca. Keď vyjde najavo, že Martin zabil aj obávaného zbojníka, ktorý už dlho sužoval celý kraj, kráľ ho odmení kantárom a koňom.

Štvrtý spev je obrazom Eleny a jej vernej lásky k Martinovi. Preoblečený kráľ sa jej zalieča, ale ona ho odmieta, lebo ľúbi Martina. Kráľ, očarený jej krásou, daruje Elene prsteň.

Piaty spev je obrazom veselého i tragického verbovania na dedine. Martin vstupuje do Čierneho pluku kráľa Matiáša. Prisahá vernosť svojmu kráľovi, ale žiada ho, aby si mohol ponechať kroj, fujaru a valašku, pretože zostať bez tradícií pre neho znamená zostať bez koreňov.
Báseň sa končí slovami: Rod môj, ty ľúb si svojho Detvana. V ňom duša tvoja je zmaľovaná .






P. O. Hviezdoslav – najväčší básnik v slovenskej literatúre. Najkrajšie ospieval slovenský ľud, prírodu a vzťah k životu. Narodil sa na Orave vo Vyšnom Kubíne, pochádzal zo schudobnenej zemianskej rodiny. Študoval na gymnáziu v Miškolci a v Kežmarku a na Právnickej akadémii v Prešove. Pracoval v Dolnom Kubíne, potom v Námestove ako advokát. Neskôr sa vrátil do D. Kubína, kde sa venoval literárnej tvorbe. Tu zomrel a je tu aj pochovaný.

Hájnikova žena – lyricko-epická skladba. Napísal ju počas pobytu v Námestove, vznikla na základe lásky básnika k slovenskému ľudu, k prírode. K napísaniu ho motivoval príbeh hájnika Lacha a jeho ženy Márie, ktorí žili v hájovni na Podvrší pod Babiou horou. 
Dielo sa skladá z úvodu, ktorý tvorí lyrická báseň Pozdrav, z 15 kapitol a zo záveru, ktorý tvorí lyrická báseň Zbohom.

Pozdrav – úvodné verše venuje hlbokej láske k prírode, príroda dáva človeku silu, v nej človek zabúda na starosti, pritúli každého človeka bez rozdielu postavenia, pobyt v prírode mu spôsobuje dobrú náladu a inšpiruje ho do ďalšieho života. 

Po smrti hájnika Čajku sa jeho syn Michal vybral do kaštieľa prosiť o miesto hájnika. Pán ho veľmi pekne prijal a dal mu hájovňu. Do hájovne prichádza Michal so svojou ženou Hankou, žijú tu šťastne až do príchodu Artuša Villániho, ktorému sa Hanka zapáčila v kostole. Začína sa okolo nej krútiť, no ona ho odmieta. Artuš si zaumienil, že Hanka musí byť jeho. Usporiadal veľkú poľovačku, na ktorej má byť aj Michal. Na poľovačke dostane Michal od Artuša zaucho, pretože ho predbehol a zabil prvý jeleňa. Artuš celú poľovačku húta ako sa najrýchlejšie dostane do hájovne na Podvrší. Chcel sa celou mocou zmocniť Hanky, no ona ho v sebaobrane zabije. Michal cíti nebezpečenstvo, ponáhľa sa domov, ale prišiel už neskoro. Hanku donúti k prísahe, že nič neprezradí a na druhý deň berie vinu sám na seba. Po uväznení Michala, Hanka odchádza k rodičom. Rodičia o tom už vedia, otec sa za ňu hnevá, matka ochorie a umiera. Otec vyčíta Hanke, že ona je príčinou smrti matky. Hanka odchádza z rodičovského domu, kde niet pre ňu miesta a pomätie sa. V deň Michalovho súdu vtrhne do súdnej siene a priznáva sa, že ona zabila Artuša. Súd im udelí milosť. Michal je veľmi nešťastný a jednu noc ujde z domu. Cestou stretne koč Villániho. Búrka strhla most a Michal zachraňuje starého Villániho. Zároveň žiada odpustenie pre seba a svoju ženu. Villáni mu odpúšťa, vracia mu späť hájovňu. Hanka po narodení syna – Janka vyzdravie. Narušené šťastie mladej rodiny pokračuje ďalej. 

Dielo je napísané veľmi náročným ,,hviezdoslavovským“ jazykom, často nie celkom zrozumiteľným, avšak obsahuje veľa poučných názorov a skrytých  momentov – autor využitím umeleckých prostriedkov zdôrazňuje čistú lásku, vernosť, oddanosť, vnútornú silu, súdržnosť a čistotu mysle jednoduchých ľudí – Hanky a Michala.
Celé dielo má silný náboženský podtón, autor vyzdvihuje morálne a duchovné hodnoty pred materiálnymi, vyslovuje myšlienku, že život môže byť dobý a hodnotný len v čistej, mravnej a harmonickej láske – kritizuje amorálnosť a egoizmus vo vzťahoch. Veľkú časť diela tvoria Hviezdoslavove úvahy lyrického charakteru – myšlienky nemajú presne stanovenú kompozíciu, prelínajú sa a nezachytávajú ani žiadny konkrétny dej. Autor tu náročne rozvádza problémy morálneho úpadku, dáva do protikladu sen/myšlienku so skutočnosťou, život so smrťou.

čo sa týka jeho lyriky, najviac to sedí k: 4. cyklus Prechádzky jarom zachytáva dojmy z hornooravskej prírody a jej čaro, príroda sa stáva jeho novým druhom a tak zabúda na samotu, ktorá ho sužuje. Práve príroda navodzuje u neho predstavu o novozlúčiteľnosti ľudstva. báseň Ja starý vychádzajúc inverzia, prevrátený slovosled – v otázke 30 je tiež niečo


Pohľad na situáciu v Detvanovi a hájnikovej žene
Sládkovič:
· hovorí o ľude ako špatno-krásnom, nie o jeho tmavých stránkach, ale verí, že neporušenosť inštinktov, mravné tradície a súžitie s prírodou ho zachránia pred skazou
· v ľude vidí základ národa, ktorý sa prebojováva k slobode a samostatnosti

Hviezdoslav:
· vyzdvihuje kladné mravné vlastnosti ľudu a dáva ich do protikladu s mravne spustlým životom zemianstva a šľachty (Artuš Villáni)
· akoby nepriamo nadväzoval na tvorbu Sládkoviča
· využíva bohaté opisy prírody a ľud pokladá za nositeľa národného života

 SPŠJM okruhy 2022 edit

 
