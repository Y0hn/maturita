<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>

30. Lyrika P. O. Hviezdoslava

Pavol Országh Hviezdoslav (1849 - 1921) narodil sa vo Vyšnom Kubíne v chudobnej zemianskej rodine - úcta k práci, študoval v Miškovci, potom prišiel študovať do Kežmarku a Prešova (právo) - začal čítať slovenské knihy (najmä Sládkovič), 1871 - almanach Napred. 20 rokov pôsobil v Námestove, pred smrťou odišiel do Dolného Kubína, nazývajú ho básnikom storočia, ale aj najväčším slovenským básnikom.

Tvorba/životné dielo
Jeho literárne začiatky neboli nijako jednoduché. Ešte počas štúdií začal písať prvé básne v maďarčine a nemčine, ktoré mali úspech u jeho učiteľov a taktiež s nimi získaval i rôzne ceny. Prvé pokusy o vydanie vlastného diela siahajú do 60. rokov 19. storočia, kedy oravskí národovci vydali vlastným nákladom jeho prvotinu Básnické prviesenky, ktorú vydal pod pseudonymom Jozef Zbranský. V roku 1871 zredigoval spolu s Kolomanom Banšellom almanach Napred, no tento zborník vyvolal v staršej generácii (napr. Jozef Miloslav Hurban, Andrej Sytniansky a i.) tak silný odpor, že tomuto mladému básnikovi nebolo umožnené uverejňovať diela v jedinom slovenskom literárnom mesačníku Orol. Táto situácia sa zmenila až po odchode Andreja Sytnianskeho z redakcie časopisu Orol. Okrem tohto časopisu uverejňoval svoje diela tiež v časopise Slovenské pohľady.
Jednoslovný pseudonym Hviezdoslav použil prvýkrát v roku 1877 v básnickom nekrológu za zosnulým Viliamom Pauliny-Tóthom, a dôrazne ho používal na podpisovanie svojich diel až do konca svojho života. Toto rozhodnutie nebolo náhodné. Menom Hviezdoslav si iba naplnil sen z detstva, kedy ho fascinoval pohľad na nekonečné priestory nočnej oblohy, posiatej nespočetným množstvom hviezd a súhvezdí.
Vo svojej tvorbe nadviazal na tvorbu slovenských básnikov, najmä na tvorbu Andreja Sládkoviča. Postupne sa vyformoval na typ tvorcu vedome usilujúceho dosiahnuť vysokú mieru univerzálnosti svojho diela ako celku. Svoju tvorbu rozvíjal po línii lyrickej (reflexívna lyrika a prírodná lyrika) a epickej, ktoré realizoval veršom. V oblasti drámy sa pokúšal kombinovať verš s prozaickou vetou. Na jeho dramatickú tvorbu mali vplyv diela Williama Shakespeara alebo Friedricha Schillera. Diela však vyznievali pseudoromanticky a neboli technicky zvládnuté. Samostatný okruh v jeho diele tvorí tzv. biblická epika, spoločensky a filozoficky aktualizujúca biblické námety. Po roku 1900 dominujú v jeho tvorbe kratšie útvary – balady, historická epika a básne s ľúbostnou tematikou. Pre lyriku ako celok je charakteristické, že prejavy intímneho života i prejavy občianskeho postoja sa v nej prelínajú a tvoria jednotu, ktorá je zdrojom jeho básnickej veľkosti.
Hviezdoslav zaujímal aktívny formovateľsko-kritický vzťah k národnej realite. Jeho vzťah ku skutočnosti sa realizuje cez zámerné úsilie zjednocovať osobné a spoločenské momenty na základe dramatickej konfrontácie skúsenosti a ideálu. Lyrika je kľúčom k ideovej interpretácii jeho celého diela a je stále prítomná v každej etape jeho tvorby. Trvalým znakom Hviezdoslavovej lyriky je rozpätie od intímnych a rodinných motívov k problémom národným a svetovým, pričom sa toto rozpätie prehlbovalo o sociálne vzťahy vnútri vlastného národa.
Významnú súčasť Hviezdoslavovej tvorby tvorí jeho prekladateľská činnosť, kde v širokom rozsahu uplatnil svoju poetiku, no obsah a zmysel prekladanej poézie a drámy tlmočil verne a v duchu originálu. Prekladal diela ruských básnikov (Alexander Sergejevič Puškin – Cigáni, Boris Godunov, Kaukazský zajatec a iné, Michail Jurievič Lermontov – Démon), nemeckých básnikov (Johann Wolfgang Goethe – Faust a Friedrich Schiller – Pieseň o zvone), ale tiež prekladal diela z poľštiny (Adam Mickiewicz, Juliusz Słowacki). Prekladal aj divadelné hry z angličtiny (William Shakespeare – Hamlet, Macbeth, Sen noci svätojánskej), z maďarčiny preložil verše Sandora Petőfiho a hru Imreho Madácha Tragédia človeka. //Wikipedia

Lyrika Hviezdoslava: Hviezdoslav písal málo osobných básní, podľa neho slovenský básnik má plniť svoje poslanie medzi ľudom. Jeho rodisko - Orava bolo krajom úžasných prírodných krás, ale život v tom čase na Orave bol ťažký. Zabudnutý kraj a zabudnutý ľud, ktorý drel na cudzom a hľadal si živobytie v cudzine. Bolo to v časoch, keď po zatvorení Matice Slovenskej a slovenských gymnázií sa začal stupňovať maďarizačný tlak. Zbierka Básnické prviesenky Jozefa Zbranského túto prvotinu venoval Andrejovi Sládkovičovi. Prejavuje tu lásku k ľudu, k rodičom, k sestre a k bratovi.

Hviezdoslav bol (spolu s Vajanským) priekopníkom prízvučnej (sylabotonickej) prozódie v slovenskej poézii. Básnická reč Hviezdoslava je bohatá, ale veľmi náročná - v jeho básňach sú časté archaizmy, ale i novotvary (neologizmy), biblizmy a slová prevzaté z latinčiny, ale i výrazy z oravského nárečia. Často využíval inverzie (niekedy až na úkor zrozumiteľnosti), symboly, hyperboly (h. nadsádzka, slovné spojenie, ktoré má zveličujúci význam), gradáciu, metafory, prívlastky, prirovnania. Vo svojich básňach použil rôzne druhy strof a rýmov (dokázal, že v slovenčine možno uplatniť všetky strofické druhy).

JEHO LYRIKA SA SKLADÁ Z 8 CYKLOV:
1. cyklus Sonety (21 básní) konflikt medzi autorovými ideálmi a pozemským životom. Básnik chce uniknúť od zloby a neprávosti pozemského života, do sveta básnickej tvorby. Ale spoznáva, že jeho miesto je na zemi. Predstavujú ideál o ľudskosti, vznešených predstáv o lepšej a krajšej budúcnosti vo svete zla a spoločenských zápasov.

2. cyklus Letorosty 3 časti; vyslovil tu program svojej tvorby
Letorosty I umelecké krédo básnika ísť po ceste realisticky báseň Dávam z úprimnosti duše básnik vyslovuje svoj realistický program, je za úprimnosť, proti klamstvu, pretvárke, prázdnym slovám, váži si pravdu a otvorenosť, tento postoj mu prináša veľa trápenia - „... mne odporným, čo prírode sa prieči,
Letorosty II smrť najbližších núti Hviezdoslava zamýšľať sa nad zmyslom života Zmocňuje sa ho smútok nad stratou príbuzných. Zamýšľa sa aj nad tým čo je trvalé a zisťuje, že trvalá je práca. Typickými básňami zbierky sú: Čierny rok a Pustý dom.
Letorosty III báseň Ó prečo nie som víchrom chce byť víchrom. morom, sopkou, chce zničiť zlo klamárov, zlodejov, cudzopasníkov, ktorí „žijú z mozoľov čestnej práce”, uvedomuje si svoju bezmocnosť - môže iba zatnúť paste, skloniť hlavu a roniť slzy. Autor vidí krivdy páchané na ľude, v jeho diele sú už počiatky vzbury. Básnik tu prechádza od osobných bôľov k problémom života slovenského ľudu. Kritizuje mravnú skazenosť spoločnosti. Nápravu očakáva od mládeže. Vyjadruje to v: báseň Ó mládež naša, tys' držiteľkou rána báseň K vám urodzeným veľkomožným básnik tu vyčíta pánom, ktorí žijú z mozoľov ľudu a pritom ním opovrhujú. Nechávajú ho v zaostalosti, aby ho mohli viac vykorisťovať a potom ho hania a považujú ho za hlúpy ľud. báseň Ó práci všetka česť poukazuje tu na pokrokovú hodnotu práce - dáva zmysel života pre človeka.
Do tejto časti patria dve básne, ktoré venoval matke a otcovi: básne Priadka a Roľník videl aj chyby a neresti ľudu. Povedal však, že príčinou je útlak a malé starosti o osvetu. Vyzdvihoval nadanie a pracovitosť a mravné hodnoty ľudu. 

3. cyklus Žalmy a hymny autor tu porovnáva svoje vlastné predstavy o živote a ľude so skutočným stavom spoločnosti. Chce pomocou pravdy, krásy a lásky zmeniť svet, ale stroskotáva; V centre žalmovej Hviezdoslavovej poézie sa ocitá kríza básnikovho svetonázoru. báseň De profundis (Z hĺbky duše) celá báseň ukazuje búriaceho sa Hviezdoslava, hľadajúceho odpoveď na osobné i národné problémy vo viere a náboženstve. V básni, ktorá je vlastne monológom autora, k bohu sa Hviezdoslav ukazuje ako človek plný rozporov. Jeho idealistický svetonázor, náboženská viera je už zbavená pokory, v jeho ume však vládnu pochybnosti, znepokojenia až vzbura.

4. cyklus Prechádzky jarom zachytáva dojmy z hornooravskej prírody a jej čaro, príroda sa stáva jeho novým druhom a tak zabúda na samotu, ktorá ho sužuje. Práve príroda navodzuje u neho predstavu o novozlúčiteľnosti ľudstva. Báseň Ja starý vychádzajúc - inverzia, prevrátený slovosled
//viacero zdrojov ich dáva do jedného - cyklus Prechádzky jarom a Prechádzky letom
4. cyklus Prechádzky letom nachádzajú sa tu obrazy básnikových dojmov z prírody a z práce roľníkov, uvažuje o zlepšení sociálneho postavenia ľudu. Básnik vedie v cykle dialóg s prírodou schopnosť obnovy v prírode v ňom vyvoláva pocit nezničiteľnosti ľudstva. báseň Zvážajúc z poľa úcta k ľudskej práci, v lete zváža ľud z polí úrodu, autor ostro vystupuje proti zaháľačom, nad pansky vyzdobený kočiar kladie obyčajný sedliacky drevený povoz a najväčšou ozdobou sú mu mozole a pot ľudí.

5. cyklus Stezky vznikajú po návrate Hviezdoslava z Námestova do rodného Kubína, ozýva sa tu myšlienka starnutia. Prešla jar života a nadišla clivá jeseň, básnik rekapituluje svoje dielo, vyslovuje pochybnosti o spoločenskom účinku svojho diela. Trápi ho aj osud národa a slovanstva ako ozdravovací proces chápe ruskú revolúciu 1905, vyjadruje to v: báseň Ach búri, sa to v slovianstve

6. cyklus Dozvuky - 3 - dielny cyklus plný tmavých myšlienok, žiaľ nad ubúdaním tvorivých síl, pochybnosti o zmysle svojho diela, má pocit, že žil a tvoril zbytočne.

7. cyklus Krvavé sonety básnik ho napísal v roku 1914 odsúdil vojnu ako strašnú krivdu na ľudstve, ukazuje aj príčiny vojny. Práve pre protivojnový charakter nemohol cez vojnu vyjsť. Hviezdoslav si kladie otázku čo vyvolalo vojnu a sám nachádza i odpoveď, že to bolo sebectvo jednotlivcov, pre ktorých vojna znamenala veľké zisky. Vojnu odsudzuje ako ľudské zlo, ako starú krivdu páchanú na ľudstve, pričom jeho úvahy sú ostrou obžalobou i nemilosrdným súdom nad buržoáznou spoločnosťou, jej vzdelanosťou i kultúrou. V záverečných sonetoch tohto „spevu o krvi” vyslovuje túžbou po miery i vieru v ľudskejšie, spravodlivejšie usporiadanie spoločnosti. báseň A národ oboril sa na národ vysvetľuje zmysel, úmysel vraždiť, ničiť, dal obraz vojny, ľudia sú ukrutnejší ako zvieratá okrem života nižšia aj kultúru. báseň Ó vráť sa skoro mieru milený túžba po miery (kráľovstvo lásky), nechce sa stretávať s vdovami, sirotami a vyzýva ku práci.

Analýza:
1.	spev o krvi – porovnáva krv v dievčenskej tvári keď sa začervená s krvou, ktorá vybúrila hnev Þ ktorá búri, zúri, ohňom páli
- otázka : kde má človek hľadať útočisko
2.	obraz vojny
„A národ oboril sa na národ
s úmyslom vraždy, s besom skaziteľa.
Kres spráskal pušiek, zahrmeli delá
zem stene, piští vzduch, rvú vlny vôd.
3.	obžaloba ľudstva a kresťanstva
- úpadok morálky
„Ľudstvo! Tak si vzdialené nebolo nikdy
vzdialené od príkazu Krista.“
„Kresťanstvo tvoje lož je, faloš, mam.
K oltárom lezieš, však modlu na srdci v službe háraš
o pokore a bázni iba táraš.“
- opovrhuje kresťanstvom 
4.	hľadanie vinníka – plná básnických otázok
„Kto zapríčinil tento úpadok? Zosurovenie, zdivočenie mravov?
Ký upír to a mlok (chladnokrvný živočích),
z pŕs sajúci mu žitia mok?
odpovedá : „Panovačnosť nadutá, sebectvo, pýcha.“
5.	úvaha o mieri = sonet
•	pýta sa ako bude svet po vojne, či bude svet naozaj bezpečný, nebude treba zbraní
•	pýta sa sám seba či budú mať všetci ľudia rovnaké práva, či si všetci budú rovní
•	či ľudia opäť dosiahnu svoju dôstojnosť
•	alebo či tí čo vyhrali budú krutí a mocenskí, kto vlastne vyhral, kto prehral
•	básnické otázky
6.	slovanstvo a Slováci
7.	privolávanie mieru
•	ustupuje od vojnových tém, krvavých piesní
•	privoláva mier s „olivovou ratolesťou“ (symbol života)
•	používa čechizmy, slová ruského pôvodu, zastarané slová
•	vytvára vlastné slová = novotvary
•	ždám – rusizmus – čakať
•	skracuje slová (ký, preds)

Zvyšok textu je celé literárne dielo P. O. Hviezdoslava, aj epika, dráma a preklady (doplnok)

---
<div align="left">

[Predchadzajúca](29.md)
</div>
<div align="center">
SPŠJM 2025 edit
</div>





