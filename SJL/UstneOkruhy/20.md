<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>

20. SPRACOVANIE TÉMY BOJA PROTI FAŠIZMU A KRUTOSTI VOJNY V SLOVENSKEJ PRÓZE PO ROKU 1945

Historické udalosti:
- doznievanie prózy naturizmu (do 1948) – František Švantner
- 1945 – 1948 – rôzne cirkevné spolky a náboženské časopisy sú rušené, literárna úroveň klesá
- 50. roky a neskôr – témy 2. svetovej vojny, SNP, obrazy súčasnosti, histórie, ČSR pod komunistickou diktatúrou a totalitou. 


Vladimír Mináč bol hlavným predstaviteľom socialistického realizmu a jedným z vedúcich literárnych kritikov v období socializmu. Bol prozaikom, literárnym kritikom a esejistom.

Generácia – trilógia je vyvrcholením Mináčovej tvorby. Jednotlivé časti trilógie majú názov Dlhý čas čakania, Živí a mŕtvi, Zvony zvonia na deň. 
Prvá časť trilógie sa odohráva niekoľko mesiacov pred vypuknutím Povstania, druhá časť počas Povstania a tretia časť v rokoch 1946 – 1948.
Aj keď sú jednotlivé časti trilógie bohaté na deje a udalosti a vystupuje v nich veľa postáv, Mináč kladie väčší dôraz na zobrazenie mravných, psychologických a ideologických otázok. 

V prvej časti (Dlhý čas čakania) predstavil autor hlavné i vedľajšie postavy trilógie. Osud týchto postáv sleduje aj v druhej a tretej časti: sú to napr. vysokoškolák Marek Uhrín, kapitán Labuda, komunista Janko Krap a jeho sestra Hanka Krapová, medička Ema, Oľga Ferkodičová a mnohí ďalší. Postavy prvej časti trilógie sa líšili najmä svojím postojom a vzťahom k režimu. Jednu skupinu tvorili presvedčení nacisti a národniari, ku ktorým sa pridávali i karieristi a vypočítaví ľudia. Druhú tí, ktorí nechceli mať nič spoločné so špinavosťami režimu, dištancovali sa od neho, nevedeli však, čo by mali robiť, boli znechutení (Marek Uhrín, Labuda, Ema, Oľga a ďalší). Do tretej skupiny patrili tí, ktorí sa aktívne pripravovali na boj proti fašizmu (komunista Janko Krap a jeho otec).

 
Nemci a gardisti v noci odviedli 20 ľudí z väzenia – predtým mnohých vypočúvali a mučili – a za mestom ich postrieľali. Bola medzi nimi i pani Rosenthalová a jej dve od strachu sa chvejúce a plačúce dievčatká. Kapitán Labuda so svojou jednotkou prieskumníkov sa zdržiaval v blízkosti Priehyb. Vedeli, že Nemci tam držia zajatcov, medzi nimi i Hanku Krapovú. Veľmi sa o ňu bál (kapitán a Hanka sa mali radi. Hanka mu sľúbila, že na neho bude čakať). Jeho ľudia chytili gardistu Valéra Ferkodiča (tvrdil, že ušiel od gardistov, lebo sa mu už zhnusilo to, čo vyvádzali). Od neho sa pri vypočúvaní dozvedel Labuda o hroznom osude Hanky Krapovej. Valéra dal zastreliť a potom v návale zúrivosti vydal rozkaz na útok. Vtrhli do priehyb, ale proti presile nemali žiadnu šancu, to 40 ľudí zostali nažive iba 6 – on čatár Koza a ešte 4 prieskumníci. Blížil sa koniec vojny, Nemci už ustupovali pred Sovietskou armádou. Partizánskej skupine Janka Krapa sa podarilo dostať sa k Rusom. Kapitán Labuda si pri ústupe zranil chrbticu, bál sa , že zostane „žobrákom“, ľutoval, že radšej nezomrel. 
Po vojne dostal čatár Koza na predmestí Košíc krčmu, schádzali sa tu bývalí partizáni – medzi nimi Janko Kap, Ema, Marek, pili, zabávali sa a spomínali na staré časy a na tých, ktorí už nežili. Čatár Koza spomínal s obdivom najmä kapitána Labudu, ktorý sa teraz liečil v Kyjeve. Marek Uhrín a Oľga Ferkodičová (a tiež aj Janko Krap a Ema) sa rozhodli pre spoločný život, s dôverou sa dívali do budúcnosti.

Rudolf Jašík – jeho knihy boli preložené do mnohých jazykov. Charakteristickým znakom jeho diel je lyrickosť a baladický tón – z prvkov lyriky využíval najmä metafory, obraznú reč, personifikácie, prirovnania. Vo svojich románoch spracoval najmä dve témy – život ľudí na Kysuciach a obdobie 2. svetovej vojny.
Na brehu priezračnej rieky- román, zobrazil v ňom osudy ľudí na Kysuciach.

Námestie svätej Alžbety- Jašík začal v roku 1955 písať kroniku mesta Nitry. Pri tejto práci sa mu dostal do rúk zaujímavý dokumentárny materiál z čias 2. svetovej vojny, ktorý mu poskytol látku pre tento román. Román sa skladá z 15 kapitol so samostatnými názvami. Je uvedený mottom: „Láska je nesmrteľná. Neumiera. Ona len ide do hrobu.“
V románe sú okrem dialogických častí mnohé úvahy a lyrické opisy. Niektoré časti románu pôsobia ako báseň v próze. Najpoetickejšie sú autorove úvahy o láske, Jašík vynáša lásku na piedestál, oslovuje, personifikuje ju, vzdáva jej hold.

Je obžalobou krutosti a neľudskosti fašizmu a odsúdením rasovej diskriminácie. Román sa skladá z 15 kapitol so samostatnými názvami. Je uvedený mottom: „Láska je nesmrteľná. Neumiera. Ona len ide do hrobu.“.
Dej románu sa odohráva v Nitre “meste pod viničným vrchom” v roku 1941, keď sa aj na Slovensku šíri fašizmus a rasová nenávisť: „Bolo to hnedé, čierne, hnilo to, šírilo pach nevetranej krypty a na čele malo vypálený znak hákového kríža.“,
na predmestí Nitry, na Námestí svätej Alžbety, bývajú najmä chudobní, menej majetní obyvatelia, medzi nimi i mnoho Židov. Tu bývajú i hlavné postavy románu  Igor, Eva, Samko, Maxi, holič Flórik, obuvník Maguš a Žltý Dodo.
Igor je 18-ročný chudobný chlapec. Otca stratil už pred rokmi. Jeho matka je ťažko chorá, má rakovinu. Igor sa živí rôznymi príležitostnými prácami.
Eva je židovka, jej otec Samko rozváža spolu so spoločníkom Maxim uhlie (Samko vlastní voz a Maxi kone). Samko šetrí, aby mohol odkúpiť od Maxiho kone, pretože sa chce osamostatniť.
Igor a Eva sa majú radi. Stretávajú sa po večeroch vo veži kostola svätej Alžbety. V tom čase vyjde nariadenie, že každý Žid musí nosiť žltú Dávidovu hviezdu. Eva má strach, veľmi sa bojí. Igor jej nechce dovoliť, aby nosila hviezdu. Nevie pochopiť, prečo by sa židia mali značkovať ako nejaké kone.
Maxi však pochopí, aký tragický koniec čaká všetkých židov. Šesťcípu hviezdu si prišije nie na hruď, ale na chrbát. A hoci predtým nechodil do mestského parku, teraz tam chodí – práve preto, lebo je tam nápis „Psom a židom je vstup do parku zakázaný.“
Samko neberie vážne Maxiho reči, stará sa iba o rodinu a o prácu, je pedantný, vždy upravený, aj hviezdu si starostlivo prišije podľa príkazu.
Holič Ján Flórik, keď vidí, ako bohatnú gardisti, predá svoje holičstvo a stane sa gardistom. Jeho cieľom je získať židovský majetok a kúpiť si krásny salón na hlavnej ulici.
Do mesta majú prísť Nemci. Gardisti sa pripravujú na „riešenie židovskej otázky“. Najmú si udavačov, ktorých úlohou je spísať zoznam tých židov, ktorí nenosia hviezdy. Jedným z udavačov je aj Žltý Dodo, bezcharakterný zlodejíček a povaľač z Námestia svätej Alžbety. Za každého udaného žida dostane sto korún.
Igor sa začína báť o Evu. Obuvník Maguš mu poradí, aby dal Evu prekrstiť a oženil sa s ňou. Farár najprv váha, ale potom súhlasí. Pýta si však za to desaťtisíc korún. Evin otec, Samko, odmietne mladým dať peniaze, povie Igorovi, že Eva sa ako židovka narodila a židovkou aj zostane. On potrebuje našetrené peniaze, aby mohol odkúpiť od Maxiho kone. Keď sa to Maxi dozvie, hrozne sa nehnevá na svojho priateľa. Predá mu kone a dá Igorovi sumu, ktorú požadoval farár. Igor sa ponáhľa za farárom, ale ten mu už nechce vystaviť dokument. Bojí sa, situácia je stále vážnejšia.
Zúfalému Igorovi poradí obuvník Maguš, aby odišiel s Evou do hôr, kde je jeho brat horárom. Už je však neskoro. Ešte v ten deň začnú Nemci za pomoci gardistov odvádzať Židov. Gardistom velí Flórik a Haso. Haso sa necíti dobre na tejto poľovačke na ľudí. Flórik je však o to sebavedomejší. Vyberá Židov, ktorých majú odviesť. Je medzi nimi aj Eva, ktorá sa nemohla ani rozlúčiť s Igorom. Viac než 300 ľudí naženú do budovy školy a na druhý deň ich vedú cez celé mesto na stanicu. Tu nudiaci sa nemecký dôstojník privolá k sebe malého chlapca, dá mu pomaranč a čokoládu, a keď sa chlapec obráti, aby sa vrátil k matke, zastrelí ho. Eva a dvaja mládenci chcú odniesť telo mŕtveho chlapca a vtedy Nemci zastrelia aj ich. Eva umiera s Igorovým menom na perách.
Haso je zhrozený z toho, čo videl na stanici, uvedomí si, že patrí na tú istú stranu ako dôstojník, ktorý zastrelil malého chlapca, neznesie výčitky svedomia a po príchode domov spácha samovraždu. Florik naopak využije strach, ktorý zavládne v meste medzi židmi a rozhodne sa uskutočniť svoj plán. Helderovcom sľúbi že v noci ich prevezie cez hranice. Prikáže im, aby zobrali so sebou iba peniaze, kožušiny a šperky.

Za mestom Flórik zabije Helderovcov a zakope ich pri lesíku. O niekoľko hodín sa vracia do mesta aj s bohatou korisťou a nasťahuje sa do krásnej vily Helderovcov. Po Evinom pohrebe sa Samko rozlúči s Maxim a s Igorom. Na kolenách prosí Igora o odpustenie, myslí si, že Evu zabilo jeho lakomstvo. On a jeho žena nechcú, aby aj ich syna Róberta postihol taký osud ako Evu, a preto sa rozhodnú spáchať samvraždu. Večer nasype Samko do polievky – do ich poslednej večere – jed. Samko pred otrávenou večerou strhne žene aj synovi žlté hviezdy. Róbert po šiestej lyžici zomrie. Rodičia sa pomodlia, rozlúčia s mŕtvym synčekom a zjedia otrávené jedlo aj oni. Igor sa nemôže vyrovnať so smrťou Evy, zostal sám a samota ho desí. Príde za ním Maxi, už ledva chodí, cíti, že onedlho sa poberie za Samkom aj on. Z úcty k svojmu mŕtvemu priateľovi a jeho rodine má už hviezdu pedantne prišitú na hrudi a hrdo ju nesie. Igor sa rozhodne, že sa pomstí Flórikovi. V noci naňho počká pred vilou Helderovcov a zabije ho železnou tyčou. Potom ide rovno k rieke, hodí do nej tyč a nakloní sa, aby skočil do vody. Vtedy prichádza k nemu Maguš, ktorý v noci roznášal komunistické letáky a odvedie ho preč.



// Vyčítať prvky schematizmu z nasledujúcich diel:
Schematizmus – bezduchá mechanickosť, šablónovitosť, sklon k mysleniu a konaniu podľa hotových vzorov. U nás je to tvorba tzv. industrializovanej literatúry, ktorá opisuje budovateľské úspechy, združstevňovanie (2 pol. 20. stor)

Ladislav Mňačko – patrí k najprekladanejším slovenským autorom.
Najväčšiu pozornosť vzbudili jeho knihy reportáži Kde končia prašné cesty a Oneskorené reportáže. Kniha Kde končia prašné cesty obsahuje reportáže a krátke črty z jeho ciest po východnom Slovensku. Predstavuje v nich bez akéhokoľvek prikrášľovania život a zmýšľanie ľudí v tamojších odľahlých, zaostalých regiónoch. V knihe Oneskorené reportáže podáva pravdivé svedectvo o politických procesoch v prvej polovici 50-tych rokov, o zničených osudoch nevinne odsúdených ľudí.

Smrť sa volá Engelchen – vojnový román.

Román Smrť sa volá Engelchen má autobiografický charakter. Patrí k najobľúbenejším a najlepším slovenským románom s vojnovou tematikou. Je napísaný pútavým, živým štýlom. Odohráva sa počas druhej svetovej vojny a rozpráva o osudoch členov jednej partizánskej skupiny.
Publicisticko-karikatúrny román Ako chutí moc zobrazuje prakticky komunistických funkcionárov. Rozpráva o tom ako sa z bývalého revolucionára stal bezcharakterný politik a karierista, jeden z najvyšších predstaviteľov obdobia totality.
Po odchode do emigrácie napísal Mňačko o období socializmu satiristický román Súdruh Munchhausen, ktorý vyšiel súčasne po slovensky i po nemecky.

DEJ
Voľoda vedel po nemecky, vyzeral dôveryhodne, Nikolaj ho často poveroval rôznymi úlohami v okolitých mestách. Viac krát ho poslal i do Zlína, do vily inžiniera Kubisa. Voľoda sa zblížil s Martou a zamiloval sa do nej. Tušil, že je židovka, videl, že v súkromí, keď už nemusí chladnokrvne hrať svoju rolu, hrozne trpí. Bál sa o ňu, vedel, že to, čo robí, je veľmi nebezpečné. Bol k nej nežný a pozorný, zdalo sa mu, že Marta obohatila jeho život. Po vojne si ju chcel vziať za ženu.
  Raz sa Voľoda vrátil zo Zlína so zlou správou – do mesta prišli obávané špeciálne odiely SS vycvičené na vyhľadávanie partizánov v horách. 
  V Ploštine sa v tých dňoch objavili dvaja neznámi muži, ktorí sa chceli pridať k partizánom. Tvrdili o sebe, že utekajú pred gestapom. Vypočúval ich Voľoda, a podarilo sa mu ich viackrát prichytiť pri klamstve, neveril im a navrhoval, aby ich zastrelili. 
Nikolaja pomýlilo, že jeden z nich bol strašne dobitý, akoby ho naozaj vypočúvalo gestapo a preto rozhodol, že ešte počkajú. Poveril Freda, aby ich prísne strážil a nepúšťal z očú. 
  Partizáni sa rozhodli, že okamžite odídu z Ploštiny. Domnievali sa, že ak aj Nemci prídu, nenájdu po Partizánoch ani stopy. Hrozne sa mýlili. Nemecké špeciálne komando sa už pripravovalo na akciu proti Ploštine. Marta sa dozvedela o akcii, a spolu s Karolom, partizánom, ktorý bol práve v Zlíne, bežali upozorniť obyvateľov Ploštiny. Bolo však už neskoro. Nemci obkľúčili osadu. Marta a Karol sa ukryli v kroví, odkiaľ videli celú hrôzu. Nemci nahnali všetkých mužov a chlapcov, spolu ich bolo 27, do jedného z domov a zaživa ich upálili. Potom vypálili celú osadu a odišli. Karol nevydržal tú hrôzu, zabil sa. Marta ešte dlho potom ležala v horúčke.
  Nemci sa od dvoch zradcov dozvedeli, že Kubisova vila je vlastne centrom konšpirácie. Prepadli vilu a Kubisa dobili na smrť. Jeho telo vyvesili v meste na výstrahu. 
 Všetci partizáni boli zhrození, trpeli výčitkami, ale museli sa spamätať a konať. Nemci im boli v pätách. Rozdelili sa na 4 skupiny, skupina, v ktorej bol Voľoda, dostala za úlohu prinútiť Nemcov, aby sledovali ich stopu, a tak ich odlákať od ostatných, aby oni mohli obnoviť bojovú činnosť. 
 Nemecké komando so psami im bolo v pätách. Pri jednej prestrelke sa partizánom podarilo zabiť niekoľko psov a Nemcov, stratili však ôsmich druhov. Po niekoľkých dramatických a strašných dňoch a nociach, keď sa už takmer vzdali nádeje, zistili, že Nemci odišli.
 Voľodu v nemocnici trápia hrozné výčitky, prenasledujú ho nočné mory, vidí pred sebou horiace domy na Ploštine, vyčíta si, že nevinní ľudia zomreli. Podobné stavy prežíva aj Marta, všetci ňou pohŕdajú a ona sama sa cíti potupená. Navštívi v nemocnici Voľodu, aby sa sním rozlúčila – odchádza za bratom do Ameriky. Obidvaja vedeli, že ich vzťah nemá budúcnosť. Prišla za ním, aby mu povedala meno dôstojníka, ktorý dal rozkaz na vypálenie Ploštiny – bol to generál Engelchen. Vedela, že Voľoda sa postará o to, aby neušiel spravodlivému trestu. O pár týždňov navštívi Voľodu Martinin brat a oznámi mu, že Marta už nevedela ďalej žiť a vzala si morfium.
 Voľoda sa pomaly uzdravuje, vie už aj chodiť pomocou palice. Požiada doktora Brázdu, aby ho pustil z nemocnice. Eliške sľúbi, že sa vráti, veď ju má veľmi rád, najskôr však musí nájsť Engelchena.

Alfonz Bednár
Sklený vrch
Do literatúry vstúpil až v zrelom veku. Mal štyridsať rokov, keď vyšiel jeho prvý román Sklený vrch. Kniha vzbudila veľkú pozornosť kritiky i čitateľov. Tento román má formu denníka, ktorý si píše hlavná hrdinka Ema Klaasová. Jeho dej sa odohráva v troch časových pásmach – v období povstania, v roku 1947 a začiatkom 50-tych rokov. Sústreďuje sa na opis vnútorného sveta postáv, ich pocitov, myšlienok a spomienok.

Kolíska
Zo zbierky diel Hodiny a minúty
Kolíska vyšla ako jedna zo štyroch noviel pod spoločným názvom Hodiny a minúty. Odohráva sa počas SNP. Dej novely je retrospektívny, cez spomínanie hrdinov. Dej rytmicky sprevádza zvuk kolísky.

V roku 1952 počúva Zita Černeková v rádiu vysielanie procesu s nepriateľmi socialistického zriadenia. Jedným z triednych nepriateľov má byť aj Jozef Majerský. Majerského prokuratúra obvinila zo zrady, sabotáže a kulactva.
Mišo Černek, bývalý veliteľ partizánov, svedčil v procese proti Majerskému a jeho výpovede tiež čítajú v rádiu.. Zita vie, že jeho svedectvo je nepravdivé a spomína na udalosti z roku 1945.
Začiatkom roka obsadili dedinu Nemci. Zita bola sama s dieťaťom, keďže manžel bol u partizánov. Príbuzných partizánov a tých, čo im pomáhali, Nemci pozabíjali a ich domy podpálili.
Na gardistickom zozname Zita nefigurovala a tak sa jej s dieťaťom nič nestalo. Počas jednej noci bola dlho hore, keďže sa starala o choré dieťa. Jozef Majerský sa zjavil v dome a prosil o ukrytie, keďže neďaleko domu bol nemecký vojak. Zita ho sprvoti prosila, aby odišiel, ale nakoniec napriek tomu, že sa bála o život svoj i dieťaťa, Majerskému úkryt poskytla. Skryla ho v izbe pod perinou.
Majerský sa pridal k partizánom len preto, aby mal po vojne nejaké zásluhy. Veliteľom skupiny bol práve Zitin manžel Mišo, v skupine prežilo len málo mužov. Keď Majerský ochorel silným zápalom očí, rozhodol sa, že opustí partizánov. Nevedel, kde ide a až po ukrytí začal uvažovať o Zite a o tom, ako sa voči nej previnil i do akého nebezpečenstva ju teraz dostal.
Zita spomínala na udalosti pred vojnou, kde ju Majerský ako správca na veľkostatku zviedol a nechal tehotnú. Sám Majerský na statku kradol a z krádeží obvinil Zitu i jej matku, ktoré vyhnali. Zita potratila. Zitin nový druh a manžel Ragula bol tiež vyhnanec zo statku, zomrel pri prestrelke s políciou. Zita sa potom vydala za starého mládenca Miša Černeka.
Zitine spomienky prerušili Nemci, ktorí vtrhli do chalupy, lebo zvuk kolísky pripomenul veliteľovi SS zvuk jeho rodného mlyna. Nemci boli k Zite hrubí, posmievali sa jej a stále jej prikazovali kolísať kolísku. Plánovali sa vymočiť do hrnca, dať jej obsah vypiť ako víno i pokrstiť tak jej dieťa v kolíske.
Zita nevydržala a utekala do izby, kde predtým Majerského ukryla. Majerský však už predtým ušiel. Vonku sa ozvala streľba a Nemci opustili dom. Potom doniesli do domu dvoch mŕtvych a troch ranených i Majerského.
Nemci nakoniec Zite a jej synovi nič nespravili a Majerského, mŕtvych i ranených odviezli. Zita po rokoch vytýka pri rádiu manželovi nepravdivú výpoveď, je prekvapená, že Majerský prežil vojnu. Socialistický súd ho teraz odsúdil na 12 rokov väzenia a stratu majetku. Mišo sa bráni, že k výpovedi bol prinútený a podpísal, lebo sa bál o Zitu a syna a že na súde pravdu povedal, ale už ju nezobrali do úvahy. Zita už sama nevie, či môže mužovi veriť, či nevypovedal len zo žiarlivosti.
Dielo je typickým pre Bednára, zaoberá sa životom normálnych ľudí, ktorí sa dostali do existenciálne ťažkých situácií a ich riešenie a ozveny predchádzajúcich udalostí a skutkov sa im po rokoch vracajú a majú ešte stále dopad na ich život.

SPŠJM okruhy 2022 edit

 


