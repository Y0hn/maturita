<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>

13. TÉMA DEDINY A OBYČAJNÝCH ĽUDÍ V SLOVENSKOM REALIZME

Spoločenská situácia:
Na prelome 60. - 70. Rokov 19. storočia sa začali meniť generačné názory na ideovo-estetické otázky literatúry. Pavol Országh Hviezdoslav vydal s literárnym teoretikom Kolomanom Banšellom almanach Napred, v ktorom predstavil myšlienky nastupujúceho smeru, realizmu. Literárnohistorické, literárnokritické a umelecké aktivity generácie autorov slovenského realizmu sa naplno rozvinuli v literárnom časopise Slovenské pohľady. Centrom kultúry sa v tomto období stal Martin, ktorý vydával časopisy (Orol, Dennica), noviny (Národné noviny), sídlil tu spolok Žineva a organizovalo sa tu ochotnícke divadlo.

Prvá vlna slovenského literárneho realizmu
(1880 – 1900)
· charakter ľudového jazyka poznačeného štylistickými osobitosťami autora, odpútanie sa od
kompozično-štylistickej šablóny romantickej prózy
· krátke formy – kresby, črty, poviedky
· novely a prvé rozsiahle románové skladby zo spoločenského života
· kultúrne centrum – Martin – časopisy, vznikla tu kníhtlačiareň, stredisko ochotníckeho divadelníctva, 
- orientácia na ľudový jazyk
- prevláda zemianska otázka
- pohľad na skutočnosť je povrchný

Druhá vlna slovenského literárneho realizmu
(1900 – 1918)
· autori prikladajú zemianstvu menší význam
· slovenský národ je vykreslený veľmi kritickým spôsobom, autori neidealizujú ľudí, ale diferencujú národný život (majú záujem o vnútorný život človeka, o jeho sociálnu situáciu), prienik do psychiky postáv, vnútorné monológy
· rozpad patriarchálnej rodiny
· prehĺbenie kritického aspektu (prístupu) ako základného príznaku realistickej umeleckej literatúry
· vznikajú diela, ktoré podávajú neprikrášlený obraz o živote najnižšej vrstvy slovenského ľudu (toto považuje staršia generácia nesprávne za „ponižovanie“ slovenského národa)
· karikatúra, satira – malomestské vrstvy (Janko Jesenský)

Martin Kukučín – vlastným menom Matej Bencúr, narodil sa v Jasenovej na Orave v rodine slobodných sedliakov. Absolvoval učiteľský ústav v Kláštore pod Znievom a po ňom nastúpil na učiteľské miesto v Jasenovej. Po maturite odišiel študovať medicínu do Prahy. Zapojil sa do činnosti študentského spolku Detvan. Zoznámil sa tu s darwinizmom, tolstojizmom a ruskou realistickou literatúrou. Dlžoby za štúdium ho donútili prijať miesto lekára na ostrove Brač... 
Je majstrom realistickej poviedky. Uviedol do literatúry ľudovú reč a ľudové postavy. Vo svojich poviedkach sa sústredil najmä na vykreslenie povahy a osudov dedinských ľudí. Napísal desiatky, poviedok, z ktorých mnohé predstavujú vrchol realizmu v slovenskej literatúre.

Rysavá jalovica – poviedka, zobrazil závažné problémy tej  doby: alkoholizmus, milosrdenstvo, súcit. Dej je groteskno-humoristický, dynamický, mená postáv, dialógy a situačná komika dodávajú dielu komickosť. Susedia Adam Krt a Adam Trnka kedysi spolu dobre vychádzali, ale Trnková odstrihla susedovej koze bradu a Krtová odstrihla Trnkovmu kohútovi chvost. Odvtedy sa nerozprávali. Chlapi sa stretli na jarmoku, Krtovi sa zapáčila susedova jalovica, a pretože  obaja mali doma prísne ženy, tak sa rozhodli zapiť dobrý obchod v krčme. Keď už boli v nálade a zistili, že jalovica nestojí pred krčmou, tak sa pustili do hľadania. Ale nikto nevidel rysavú jalovicu. Do rodnej dediny prišiel Krt celý utrápený a popletený, lavička cez potok mu pred očami tancovala, vrhal sa naňho mátoha, spadol na ľade a všetko, čo kúpil na jarmoku, porozbíjal. S plačom sa priznal žene, že nemá ani jalovicu, ani peniaze. Žena Eva ho vyhnala z domu a kázala mu vrátiť sa až s jalovicou. Trnka doviedol ku Krtovcom jalovicu, lebo jeho žena ju odviazala spred krčmy nevediac, že ju predal. Trnka išiel hľadať Krta a našiel ho zarábať peniaze na píle. Doviedol ho domov. Adam Krt vrátil Eve peniaze a zariekol sa, že už nikdy nebude piť. 

Dies Irae (Dni hnevu; 1893):
- nastolil v nej závažný problém doby: peniaze sa stávajú rozhodujúcim faktorom v živote rozvíjajúcej sa buržoáznej spoločnosti a podmieňujú v rozhodujúcej miere ľudské myslenie i konanie
- hodnotí vzťahy v rodine
- starý Sýkora uprednostňuje peniaze pred rodinou, je bezohľadný, stále myslí iba na ne, nemá na rodinu čas a na konci života si uvedomí, ako zanedbával rodinu
- jedného syna pošle na vojnu, lebo si myslí, že mu ukradol peniaze
- druhý syn (Juraj) sa stýka s richtárovou dcérou, on to nechce, lebo richtárovci mu niečo dĺžia a okrem toho sú chudobní
- syn ochorie (v dedine je cholera) a richtárovci ho prichýlia, otec ho príde pozrieť (a zistí, že syn je naozaj chorý), trochu „zmäkne“, ale skoro sa „spamätá“ a odíde
Juraj si zoberie richtárovu dcéru
- richtár nie je typicky kladnou postavou – zneužil dievča a potom ju nechal, ale snaží sa to napraviť a na konci sa zmieria
- cez postavu Sýkoru odsudzoval spisovateľ javy, ktoré prinášal kapitalizmus na slovenskú dedinu
- poviedka sa končí typicky kukučínovsky, harmonickým záverom

Neprebudený
Je to príbeh postihnutého husára Ondráša. Keď bol malý jeho otec sa stal pijanom, lebo sa nevedel zmieriť s tým, že jeho syn je postihnutý. Chcel ho zabiť ako nemluvňa no mať ho zachránila, zobrala syna a odišla s ním k svojej sestre. Onedlho zomrela, no ešte pred smrťou kázala sestre aby sa starala o jej jediného synáčika. A tak sa stal Ondráš sirotou. Jeho teta sa o neho starala s materinskou láskou. Dala mu základné vzdelanie. Keďže nebol dostatočne silný ani rozumovo zdatný na riadnu prácu stal sa husárom. Každé ráno pochodil po všetkých domoch po húsky, cez obed mu niektorá z dievčin doniesla najesť a večer sa vracal späť domov. To bola jeho každodenná práca.
Ale jedného dňa sa to zmenilo. Práve vtedy, keď mu doniesla obed, najkrajšia deva z dediny, Zuzka Bežanovie. Mala zlú náladu lebo sa pohádala so svojim milým Jankom Dúbravovie. Ondráš povedal, že si ju vezme za ženu. Zuzka si z neho spravila srandu. Povedala: „... veď ja ti poviem, keď budeš mať prísť. Ešte nechtík nekvitne. Vieš?“ Ondráš si jej slová vzal k srdcu a začal sa chystať na svadbu. Zmenil sa a začal si svoju prácu plniť lepšie, zodpovednejšie. Každý deň niečo vystrúhal raz haruľu inokedy opalku na zemiaky. Od gazdín si za ne pýtal vlnu na šaty.
No od starej Bežanovie si nič nepýtal veď sa nepatrí od svokry niečo pýtať. Keď sa stará dozvedela, že jej dcéra sa zo srandy zasľúbila Ondrášovi rýchlo chceli vystrojiť svadbu. Ondráš už nemal čo darovať svojej svokre tak skryl starú hus do krovia a povedal, že sa musela niekde na paši zatárať. Keď doniesol hus domov tak bol hrdina. Zistil čo sa chystá, svadba, bez neho a on nemá ešte šaty. Každé ráno súril krajčíra aby mu došil šatstvo, zas jeho teta ku večeru rušila objednávku. Krajčírova žena chcela svojmu mužovi pomôcť a tak začala šiť Ondrášove šaty.
Teta sa hnevala ale čo už, nejako ho zastaví. V deň svadby ho zavrela do komory. Dostal sa z nej von až večer, keď už bola riadna veselica. Povedali mu že neskoro prišiel. A tak Ondráš išiel zmetený do maštale zapáliť si fajku lenže začalo horieť seno. Svadobčania keď to videli rozbehli sa ratovať statok. Našli tam aj podpaľača ktorého zviazali povrazmi.
Zuzka ho však odviazala. Stará Bežanovie si uvedomila, že nik nevypustil jej húsky. Podujal sa to vykonať Ondráš, ale spadla naň strecha a tak zhorel v plameňoch aj s husami. Na druhý deň našli niečo obhorené medzi hlavňami. Nedalo sa to identifikovať a tak to pochovali aj s Ondrášom.

Jozef Gregor Tajovský: obdobie realizmu, narodil sa v roku 1874 v Tajove pri Banskej Bystrici. Otec bol remeselníkom. Bol najstarší z desiatich detí, a preto sa dostal do opatery k starému otcovi. Tu spoznal základné mravné a sociálne životné hodnoty, čo sa prejavilo v jeho tvorbe, ktorej časť venoval starému otcovi. Študoval v Kláštore pod Znievom na učiteľskom ústave, 5 rokov pôsobil ako učiteľ a vymenil veľa miest pre nezhody s vrchnosťou, pre národné presvedčenie v roku 1898 učiteľstvo zanechal a odišiel študovať do prahy už ako známy spisovateľ na obchodnú akadémiu. Tu pracoval v študentskom spolku Detvan, ktorý mal vplyv na jeho tvorbu. Po návrate pracoval ako úradník vo viacerých peňažných ústavoch na Slovensku a v Rumunsku. Oženil sa s Hanou Lilgovou, ktorá sa pod jeho vplyvom stala literárne činná ako Hana Gregorová. Po vypuknutí vojny musel narukovať. Počas 1. sv. vojny bojoval na ruskom fronte a prebehol do ruského zajatia, odkiaľ sa dostal do československých légií. Po vojne pomáhal mladým intelektuálom.  Zomrel v roku 1940 a pochovaný je v Tajove.
Tajovského poviedky z dedinského prostredia majú humoristické, niekedy ironické a najčastejšie tragické ladenie. Sú napísané v 1. osobe, pričom Tajovský kladie dôraz na ich dokumentárnosť – štylizuje svoje prózy tak, ako keby ich rozprával autentický svedok (často vstupuje do deja i on sám). Rozprávanie autora vyvoláva ilúziu ústneho podania, má často anekdotický charakter a koncentruje sa okolo určitej postavy. To všetko umožnilo Tajovskému v plnej miere využiť spôsob ľudovej hovorovej reči.

Maco Mlieč – poviedka, je jednou z najlepších Tajovského dedinských próz. Zachytáva životný osud jednoduchého, zaostalého sluhu Maca Mlieča. Maco bol od mladosti sluhom u bohatého richtára. Celý život ťažko pracoval, býval v maštali spolu so zvieratami a za svoju prácu nedostával plat, iba občas pár grajciarov na pálenku a dohán. Svojmu gazdovi bol vďačný, nezaujímalo ho, že celý život pracoval zadarmo, ba dokonca si zničil i zdravie. Poviedka sa končí paradoxom – Maco sa krátko pred smrťou príde rozlúčiť s richtárom a poďakuje sa mu za všetko, čo pre neho urobil a pýta sa, či mu nie je niečo dlžný. V gazdovi sa pohne svedomie a uistí Maca, že ešte on mu je dlžný trinásť zlatých. Macovi sa veľmi uľaví a poprosí richtára, aby ho za tie peniaze riadne dal pochovať. Maco do rána umrie. Gazda mu vystrojí krásny pohreb. Celá dedina ho chváli, ale sluhovia si pošepkávajú, „že však ho mal za čo pochovať“.

Mamka Pôstková – poviedka. Mamka Pôstková mala tiež ťažký život. Mala za manžela pijana, ktorému sa nechcelo pracovať, a často prepil i tých pár grajciarov, čo ona zarobila. Z ich syna vyrástol tiež pijan a po otcovej smrti vyhodil svoju matku z domu. Zarábala si pečením a predávaním chleba a z biedneho zárobku pomáhala svojej neveste živiť deti. Splácala malú dlžobu v banke a na jar predala i perinu, aby mohla pôžičku splatiť a pokojne zomrieť. 

Božena Slančíková – Timrava – patrila do realizmu, narodila sa v početnej rodine evanjelického farára. Vyššie vzdelanie nemala, iba rok navštevovala dievčenskú školu v Banskej Bystrici a nikdy sa ani nevydala. Umelecké meno Timrava si vybrala podľa studničky za Polichnom, v ktorej vždy bola čistá voda. Celý život strávila v rodičovskom dome v Polichne. Po 2. sv. vojne žila v Lučenci, kde aj zomrela.
Písala poviedky zo života vidieckej inteligencie a z dedinského prostredia. Pre jej poviedky je charakteristický ironický, satirický tón a otvorenosť.
Ťapákovci – dej poviedky sa odohráva v dedinskom prostredí. Celá rodina Ťapákovcov žije pohromade v nezdravom prostredí, sú zaostalí, so všetkým spokojní, lipnú na starých zvykoch otcov a dedov. Žijú tu štyria bratia Ťapákovci s manželkami a deťmi, najmladší, ešte slobodný brat a ich sestra mrzáčka Anča. V popredí stoja dve ženské postavy – Iľa, manželka najstaršieho brata, Paľa, a jej  švagriná Anča. Obidve sú silné osobnosti, v rodine ich prezývajú Iľa – kráľovná a Anča – zmija. Iľa je vzdelanejšia než ostatné švagriné, je v dedine babicou a túži po modernejšom, kultúrnejšom spôsobe života. Chce zmeniť Ťapákovcov a ich staré zvyky, vyčíta im, že žijú v neporiadku, nezdravo, deti majú choré, tlačia sa 16 pokope. Ťapákovci si však z nej robia posmech, nepáči sa im ani to, že Iľa ich stále iba kritizuje a že všetko by chcela zmeniť. Najnespokojnejšia je Anča – zmija. Stále provokuje ostatných a snaží sa vyvolať konflikty a hádky medzi Iľou a Ťapákovcami. Anča je jednou z najtragickejších postáv Boženy Slančíkovej – Timravy. Po chorobe, ktorú prekonala ešte ako dieťa zostala mrzáčkou. Nemôže chodiť, iba sa vláči po dome na dlaniach a kolenách. Kvôli svojmu osudu sa  hnevá na celý svet, osobné nešťastie ju robí zlou, zádrapčivou a drsnou. Je plná bolesti a žiaľu, prežíva vrúcne city a hlbokú lásku k bratrancovi Janovi, na to však nemôže ani pomyslieť, aby aj ju mal voľakto rád. (Stelesnením ľudského utrpenia a poníženia je scéna, deď beznohá Anča poskakuje v noci na kolenách a dlaniach a oneskorení chodci – práve Jano a jeho otec – ju považujú za psa). Iľa, keď vidí, že Ťapákovcov nezmení, žiada muža Paľa, aby si aspoň oni postavili nový dom a odsťahovali sa z preplnenej rodičovskej chalupy Ťapákovcov. Vyhráža sa mu, že ho opustí a napokon to aj urobí – prijme miesto slúžky u rechtorky. Nakoniec sa Paľo predsa rozhodne postaviť si v dedine nový dom. „A teraz je Iľa už úplne šťastná – no Ťapákovci spokojní sú tiež. Dusia sa v jednej izbe 14, ako ich predkovia žili. “Sú radi, že im už Iľa nepanuje a nenúti ich zmeniť staré zvyky, iba kalika Anča sa trápi plná beznádejnosti a trpko ľutuje, že sa vôbec narodila.

SPŠJM okruhy 2022 edit
 
