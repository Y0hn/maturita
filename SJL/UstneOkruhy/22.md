<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# 22. Téma lásky v slovenskej poézii
</div>



## Podoby lásky vo vybraných dielach slovenskej literatúry

Lásku a s ňou súvisiacu radosť, ale i smútok a sklamanie vyjadrovali básnici už v antickej literatúre.  
V stredovekej literatúre sa láska chápala ako galantný prejav uctievania vyvolenej panej srdca.  
Dvornú lyriku pestovali vo Francúzsku básnici-trubadúri a v Nemecku minnesängri.  
V období humanizmu a renesancie vykresľovali lásku ako hlboký ľudský cit.  
Hrdinovia klasicizmu kontrolujú svoje vášne vôľou a rozumom a romantici bojujú medzi snom a skutočnosťou, citom a rozumom.  
Realizmus sa snaží objektívne, pravdivo zobraziť každodenný život s jeho problémami. Často tu nachádzame obraz vypočítavých ľudských vzťahov i "vynútenej" lásky, na ktorú doplatia naivné a bezbranné ženy.  
Modernisti zobrazujú lásku na základe konkrétneho zážitku človeka, ktorý sa, podobne ako romantici, zmieta medzi protikladmi: radosť a zúfalstvo, neha a vzdor, vernosť a nevera...

---

> zároveň aj porovnanie lások jednotlivých autorov; jej rôzne podoby (asi netreba vedieť všetky)

Prvým básnikom v slovenskej literatúre (**klasicizmus**), ktorý ospieval ľúbostný cit ku konkrétnej žene (Friderika Schmidtová), bol **Ján Kollár**.  
V lyricko-epickej skladbe **Slávy dcéra** zobrazuje svoje citové vzplanutie i rozchod s milovanou bytosťou. Osobné skúsenosti spája s osudom slovanských národov. Kritizuje ponemčovanie, odnárodňovanie i nejednotnosť Slovanov. Kollár vykresľuje Mínu nielen ako svoju milú, ale aj ako bájnu dcéru bohyne Slávy. Tak ako básnik verí, že jeho láska pretrvá až za hrob, tak verí aj vo veľkú budúcnosť Slovanov.

---

Najkrajšou slovenskou romantickou básnickou skladbou o láske je **Marína** od **Andreja Sládkoviča**.  
Autor v nej spája lásku k žene (Mária Pišlová) s láskou k vlasti. V prvých strofách vyslovuje svoj ideál krásy, ktorého stelesnením je jeho Marína. Tento abstraktný ideál postupne nadobúda konkrétne črty. No nie dlho je mu dopriate snívať o láske – Marínu matka prinúti vydať sa za iného. Keď Marínu stráca, jej obraz sa postupne mení na vidinu a on nachádza nový zmysel života v práci pre vlasť.

---

Slovenskí realisti zobrazili lásku mladých ľudí v konkrétnych spoločenských podmienkach.  
**Pavol Országh-Hviezdoslav** v **Hájnikovej žene** vykreslil obraz šťastia manželov Čajkovcov i tragédiu Hanky, ktorá v sebaobrane zabila šľachtica Villániho. Záver príbehu je šťastný: láska prekoná prekážky, mravnosť víťazí nad panskou zlovôľou.  
V **Ežovi Vlkolinskom** sa syn zriekne svojho zemianskeho pôvodu i matky a ide za svojou láskou, pretože nemá spoločenské predsudky.

---

Tragický je príbeh Ondráša Machuľu v poviedke **Martina Kukučína Neprebudený**.  
Hlavná postava sa stane obeťou vybájenej lásky k peknej gazdovskej dcére Zuzke Bežanovie. Tragédia spočívala v tom, že bolo nad Ondrášove sily pochopiť, prečo ho ona nemôže ľúbiť. Zostal len pocit krivdy, s ktorým tragicky zahynul pri záchrane husí v horiacom chlieve.

Iná je láska sedliačky Katice a statkára Nika Dubčica v románe **Dom v stráni**. Jej láska je vypočítavá, lebo sa chce dostať do vyššej spoločnosti. Záver vyznieva v duchu pravidla: rovný nech si rovného hľadá.

---

**Jozef Gregor-Tajovský** v hrách **Ženský zákon** a **Statky-zmätky** poukázal na to, ako na dedine často víťazia nad čistým ľúbostným citom majetkové záujmy.

---

Predstaviteľ slovenskej moderny **Janko Jesenský** v zbierke **Verše**, v ktorej prevláda ľúbostná tematika, predstavil ženu ako rovnocenného partnera mužovi, jemnú a citlivú bytosť. Lásku chápe ako prirodzený ľudský cit a zážitok, ktorý, aj keď niekedy prináša smútok a sklamanie, predsa človeka obohacuje.  
V jeho poviedkach z malomestského prostredia však nachádzame iný pohľad na partnerské vzťahy, v ktorých často prevláda nad čistou láskou vypočítavosť, intrigy, nevera, nerovnoprávne postavenie partnerov v manželstve atď. (**Čara, Pani Rafiková, Štvorylka**). Na podobné javy autor poukazuje aj v románe **Demokrati**.

---

**Emil Boleslav Lukáč**, predstaviteľ medzivojnového neosymbolizmu, v zbierke **O láske neláskavej** zobrazil lásku v protikladných polohách: skrýva sa v nej rozkoš i utrpenie, očarenie i blúdenie. Má strach z lásky, ktorá mu priniesla viac smútku, sklamania a utrpenia než uspokojenia. Jeho poézia je pesimistická, autor má dokonca sklony k sebatrýzneniu.

---

Vitalista **Ján Smrek** oslavuje život, ženy, lásku, priateľstvo, mladosť a všetko, čo robí život krajším. Také sú jeho zbierky **Cválajúce dni**, **Božské uzly** a **Iba oči**. V básnickej skladbe **Básnik a žena** opisuje ľúbostný vzťah medzi básnikom a jeho obdivovateľkou na pozadí štyroch ročných období.

---

Predstavitelia prózy **naturizmu** (lyrizovanej prózy) zobrazovali lásku ako ľúbostnú drámu, ktorá sa buď končí harmonicky ako v rozprávke, napr. v novele **Margity Figuli Tri gaštanové kone** (Magdaléna Maliariková, tulák Peter; Jano Zápotočný), alebo tragicky, napr. v novele **Františka Švantnera Malka**. Konanie postáv sa často neriadi rozumom, ale je pod vplyvom vášní, predtúch a vidín. Hrdinovia spisovateľov socialistického realizmu bojujú o svoju lásku. Vidieť to v príbehu **Petra Jilemnického Prípad Evy Burdovej** zo zbierky **Kompas v nás**. Eva sa nechce vydať za majetného Vinca Trnku, ktorého jej vybral otec, chce o svojom osude rozhodovať sama. Vzdoruje, trpí, ale nakoniec víťazí. Svoje srdce dá mužovi, ktorý sa páči jej.

---

V dramatickej tvorbe **Ivana Stodolu**, v dráme **Bačova žena**, nájdeme príklad zvláštnej lásky Evy Muranicovej k dvom mužom. Láska k deťom však zvíťazila a Eva sa rozhodne svoju ťažkú situáciu riešiť samovraždou.  
V slovenskej povojnovej literatúre sa stretávame s tragickou láskou Igora a židovského dievčaťa Evy v románe **Rudolfa Jašíka Námestie sv. Alžbety**. Ich láska sa nenaplní, zasiahne do nej vojna.

---

Z uvedených príkladov vyplýva, že láska a jej premeny v literatúre súviseli s dobou, v ktorej autori žili, so spoločenským zriadením i panujúcim umeleckým vkusom, ktorý bol niekedy menej, inokedy viac žičlivý k prejavom ľudských citov.

---

## Štyria dôležití autori

### Miroslav Válek

bol slovenský básnik, publicista, prekladateľ, kultúrny organizátor, politik, významný reprezentant modernej slovenskej poézie a autor literatúry pre deti a mládež.

- **Jesenná láska**  
  Téma:  
  Text tejto básne hovorí o láske chlapca a dievčaťa, ktorá vznikla v lete (tak ako väčšina lások) a časom ako leto končí ich láska čoraz viac slabne až sa dievča s chlapcom na jeseň rozíde.  
  Túto báseň naspieval aj slovenský spevák Miroslav Žbirka.

- **Domov sú ruky na ktorých smieš plakať**  
  - spomína obdobie 2. sv. vojny keď mal 13 rokov  
  - rozpráva o svojej prvej láske Helene Daňkovej ktorú viedli do koncentračného táboru a on s tým nemohol nič robiť  
  - zachytáva protest proti vojne a fašizmu

- **Milovanie v husej koži**  
  - zachytáva tragické životné pocity  
  - konštatuje otrasné ale pravdivé životné fakty  
  - poukazujú na pozitíva aj negatíva

Básnická zbierka **Dotyky** je najčastejšie vydávanou zbierkou a oslovuje najmä mladých ľudí. Debut z roku 1959.  
Básnik debutuje až po období, ktoré sa klania kultu osobnosti a schematizmu. Táto knižka, spolu aj s Rúfusovou **Až dozrieme**, vyvoláva živé ohlasy a širokú polemiku celej verejnosti. Autor sa sústreďuje na niečo nové, odlišné. Prináša človeka v celej jeho podstate, človeka, ktorý má krásny vnútorný svet, v ktorom sa odohrávajú obrovské citové drámy a veľký nepokoj. Človeka, ktorý prežíva radosť a lásku, ktorá mnohokrát prináša aj bolesť a žiaľ. 
- výpoveď o problémoch a citoch súdobého človeka, odmietol schematizmus 50. rokov 
- autor si všíma problémy, ktoré sú neoddeliteľnou súčasťou súčasníka. Reaguje na to, že nepochopiteľné veci rozumom sú uznávané. Preto uprednostňuje lásku, lebo aj tá sa stáva nepochopiteľnou vtedy, ak milovanú osobu môžeme aj nenávidieť. 

**Literárny druh:** lyrika  
**Literárny žáner:** zbierka básní  
**Literárne obdobie:** Slovenská poézia po roku 1945

- **Báseň Dotyky** má tri časti:  
  1. časť: dotyky a vzájomný kontakt sú súčasťou života. Najnežnejším a najkrajším dotykom je láska, ktorú spája autor s mladosťou - so študentskými rokmi. Prázdniny trávi na vidieku.  
     Láska, ktorá vznikla v škole v meste sa mu na čas stáva vzdialená a on bláznivo zamilovaný si nevie ani predstaviť, že tú dobu strávi bez svojej dievčiny. Robí všetko preto, aby boli spolu. Píše jej listy, telefonuje, telegrafuje, chce ju mať pri sebe. Koná skutočne zamilovane, potvrdzujú to zmätené verše. Volá ju k sebe na dedinu a sľubuje, že ju bude čakať.

  2. časť: Ona je z mesta a má voči dedine predsudky. On jej ozrejmuje, že dedina už nie je dedinou. Už je moderná, stavajú sa nové domy, ulice. Dedinčania si vedia po práci oddýchnuť. Chce jej vysvetliť, že dedina je miesto, kde nájde niečo,  po čom zatúži - pokoj, kľud.

  3. časť: Autor vníma aj ďalšie problémy, ako je snaha prelomiť bariéru medzi mestom a dedinou. Je to proces násilný. Dedina si má zachovať vlastnú tvár a tradície a tým sa nenaruší prirodzený život.

---

### Ján Kostra

patril k reprezentatívnym básnikom oficiálnej socialistickej poézie.

- **Ave Eva** – ľúbostná básnická skladba, je to lyrická poéma (je rozsiahlejšia básnická skladba lyrickoepickej povahy, lyrickosť v poéme prevažuje nad epickými prvkami), v ktorej básnik vzdáva hold ženám a ženskej kráse.

---

### Emil Boleslav Lukáč

Básnik vyjadruje svoju lásku k žene, ale vždy sa nájdu nejaké protiklady a pochybnosti, ktoré zabraňujú ich vzťahu.  
Básnická zbierka je venovaná ľúbostným motívom. Pre Lukáča bolo charakteristické, že si všímal najmä protiklady, protirečenia a kontrasty. Zdalo sa mu – a naznačil to i názvom zbierky, že aj láska je plná rozporov a paradoxov. Lásku vnímal ako protikladnú hru citov a rozumu, plnú bolestí, pochybností.

- **Báseň: Paradoxon**  
  V tejto básni básnik chápe lásku ako problematický cit a myslí si, že je plná zábran a prekážok, uvažuje, či je láska stály cit alebo nie.  
  Myslí si že nesmie byť šťastný, lebo šťastie pominie, a preto bude nešťastný a toho sa bojí najviac:  
  > Nesmiem byť šťastný, lebo šťastím uplynie šťastie. Len z kyprej pôdy pochybností nám láska rastie.

- **Báseň: Večná parabola**  
  Básnik neverí v čistú, úprimnú lásku, cíti tu protiklad zmyslu a intelektu, skeptický postoj k láske. Cíti, že bez ženy nie je jeho život úplný:  
  > Bez teba som len polčlovek  
  Básnik vie, že jeho problém tkvie v tom, že žena nemôže splniť všetky jeho túžby:  
  > nestačí polovičatosť, nestačí prítuľ líc, hra naša hrou je hazardnou, chcem všetko, alebo nič.

- **Báseň: Modla v prachu**  
  Hovorí tu o láske, ktorá sa na lásku iba hrá. On sám seba viní za to, že žil v klamstve a nechcel si to priznať. Milovanú osobu si prikrášlil a zidealizoval a teraz keď konečne otvoril oči sa mu jeho predstava úplne zrútila.

---

### Ján Smrek

Ústredným motívom básní tejto zbierky sú bujné žrebce a jazdci sklonení nad ich hrivy, ktorí sa ženú vpred krkolomným cvalom. Týmto motívom zvýrazňuje chápanie života ako dobrodružstva a vyjadruje pocity celej mladej generácie. Autor tu tiež prvýkrát použil spôsob písania typický pre všetky vitalistické básne - využil napr. spontánnu lyrickú improvizáciu, ktorá spôsobila nepravidelnosť formy.

V básni **Cválajúce dni** oslavuje mladosť, civilizáciu, pokrok a opojenie životom. Je rozdelená na nepravidelné strofy, nachádzajú sa v nej avanturistické (dobrodružné) symboly (napr. stepilí cowboyi - najaktívnejší príslušníci svojej generácie; mŕtvoly - ľudia so starým myslením; krasojazdci - mladá generácia, atď.).
- vyjadruje túžbu po radosti zo života,
- opojenie mladej generácie zo zmeny, za ktorou ich ženie rytmus, čas
- mladá generácia sa ženie dopredu, nevzdáva sa, aj keď má prekážky v živote. Zdoláva ich za každých okolností. Hovorí o ľuďoch, ktorí vedia žiť, riskovať, prirovnáva ich ku žrebcom a krasojazdcom.

**Božské uzly** – básnická zbierka – vitalistická s ľúbostnými a prírodnými motívmi, pri tlmočení silných citových zážitkov nezabúda na výrazné a nevšedné detaily zo života

**Iba oči** – zbierka básní  
1. Nezáleží mu na strachu, ďakuje za svoje oči  
2. Všetko spoznáva očami, symbol múdrosti vidí v noci, má veľké oči  
3. Oči sú mu ako kompas na určenie smeru, oči chcú spoznávať krásu a vyjadruje vďaku  
4. Oči sa môžu pozerať na ženy  
5. Iný pohľad má matka, iný milujúca žena  
6. Oči matky sú spojené so srdcom

---

### Andrej Sládkovič

**Marína** je veľkým dielom ľúbostnej a reflexívnej lyriky v štúrovskej literatúre. Autor v tomto diele prišiel na tematiku slovanskej vzájomnosti, lásky k vlasti a národu. Prvý sa osmelil v rozsiahlej skladbe osláviť krásu a mladosť, vysloviť svoj cit v radostnom i bolestnom prežívaní lásky. Sládkovič ako štiavnický lýceista sa zaľúbil do Márie Pišlovej. Ona opätovala jeho city, ale keď Sládkovič študoval v Halle, rodičia ju prinútili vydať sa za druhého. Sládkovič pod možnosťou straty Márie začal písať verše. Verí v Máriinu vernosť a lásku, ktorú nič nezlomí. Sprítomňuje ju v obrazoch. Vidí ju, ako v izbe spieva, ako sa vyznáva zo svojej lásky k nemu, odbíja bohatého pytača a prisahá vernosť milému. Keď rodičia predsa donútili Máriu vydať sa za bohatého pernikára, Sládkovič do pôvodnej osnovy skladby vsunul pochmúrne zložky. Marína narieka nad svojim osudom. Básnik prekonáva žiaľ, víťazí v ňom vôľa a povinnosť k životu. V záverečných strofách nevyjadruje trpkosť, ale len spomienku na krásnu lásku.

V prvých strofách autor ospevuje svoju lásku k Maríne a vyjadruje svoju túžbu po kráse. Prirovnáva jej krásu k niečomu neobyčajne krásnemu, ako keď sa Marína zjaví v okne a osvieti ju lúč slnka vyzerá, že je pri nej anjel. Autor sa taktiež bojí jej odmietnutia.

Vyzdvihuje a vzdáva úctu vrchu Sitno a nemá rád vrch Paradis, lebo Sitnu odopiera česť. Príde k nemu bohyňa vernosti a dáva mu knihu, v ktorej si autor prezerá obrázky a všade vidí Marínu. Jeho láska k žene sa spája s láskou k vlasti. Jeho ideálom je:  
> ...“Vlasť drahú ľúbiť v peknej Maríne, Marínu drahú v peknej otčine, a obe v jednom objímať!“

Autor tiež ospevuje lásku a prirovnáva ju k rôznym veciam. Chce chodiť tam, kde chodí ona a prihovára sa aj k Sitnu a Holiam. V ďalších strofách píše o tom ako deva plače, lebo jej matka ju chce vydať za iného muža. A ona poslušná deva ju musí počúvať.

Tento vzťah k životu pomohol Sládkovičovi nájsť vyrovnanie po rozchode s Máriou. Rozpráva s vílou, ktorá je Marína, o láske a o šťastí. Tu mu ona vraví, nech ide s ňou do hôr a pod Ďumbier, budú tam bývať v mramorovom zámku pri belasých potôčikoch Pohronia. Tam sa ona každé ráno kúpe. Prehovára ho, aby s ňou odišiel. Mládenec neodišiel a víla zmizla. Láska k životu a k vlasti zvíťazila nad láskou k milej.

V záverečných strofách sa začína lúčiť s milou a s ľudom. Ostáva verný národu a milej. Dúfa, že po smrti prídu obaja pred nebeskú bránu a Boh ich bude milovať. Taktiež sa zamýšľa nad zmyslom života. Výsledkom je práca pre blaho iných.

V Maríne sa odzrkadľuje problém vzťahov medzi mladými ľuďmi. Sládkovič obnažuje falošnú morálku, ktorej je cudzia šľachetnosť a úprimnosť vzťahov medzi ľuďmi. Aj lásku medzi mladými ľuďmi rieši ako problém hmotných záujmov.

---
<div align="left">

[Predchadzajúca](21.md)
</div>
<div align="center">
SPŠJM 2025 edit
</div>
<div align="right">

[Ďalšia](23.md)
</div>



