<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/1hWhZNvgWC-8cb7jK5zRorX9WfCzyq_WF?usp=sharing">Materály</a>
    </div>

# 16. Umelecký obraz prvej svetovej vojny v slovenskej a českej literatúre
</div>

## Historické pozadie

1. sv. vojna vznikla z dôvodu snahy mnohých krajín pokúsiť sa o znovuzrodenie sveta bez ohľadu na to, o ktoré národy išlo. Rakúsko - Uhorsko sa snažilo získať si Srbsko. Srbi však zavraždili Ferdinanda následníka trónu. Rakúsko - Uhorsko preto vypovedalo Srbsku vojnu. Tým sa začala 1. sv. vojna. Neskôr vstúpilo do vojny i USA, ktoré porazili Nemecko. Koncom októbra sa rozpadlo Rakúsko - Uhorsko. 1. sv. vojna sa skončila 11. 11. 1918, keď Nemecko uzavrelo prímerie. Na troskách Rakúsko - Uhorskej monarchie vznikla ČSR. Zlepšili sa podmienky pre ďalší boj pracujúceho ľudu za sociálne a politické práva. Pre Slovákov znamenal vstup do nového štátneho útvaru priamo národnú záchranu. Slovenčina prenikla do škôl a úradov, stala sa štátnym jazykom. Roku 1919 sa obnovila činnosť Matice Slovenskej v Martine. V tom istom roku vznikli v Bratislave dve inštitúcie celonárodného významu - Univerzita Komenského a Slovenské národné divadlo. Rozšírilo sa tiež literárne časopisectvo. Státisíce Slovákov a príslušníkov národnostných menšín sa zo Slovenska vysťahovali pre zlé hospodárske pomery v bývalom Uhorsku za prácou do cudziny.

---

## Slovenská literatúra

### P. O. Hviezdoslav

- patrí do realizmu, najväčší básnik v slovenskej literatúre

#### Krvavé sonety
– skladba obsahuje 32 sonetov. 
- Je ostrým protivojnových protestom. 
- Hviezdoslav vyslovuje svoje rozhorčenie nad tým, že ľudstvo tak hlboko pokleslo, kladie si otázku, kto je za túto hrôzu a utrpenie zodpovedný. 
- V záverečných sonetoch vyslovuje básnik túžbu po mieri, dúfa, že sa ľudstvo poučí a po skončení tohto strašného krviprelievania bude žiť v mieri.

**Verše**:  
_„A národ oboril sa na národ  
s úmyslom vraždy, s besom skaziteľa  
kres spráskal pušiek zahrmeli delá  
zem stene, piští vzduch, rvú vlny vôd_  

(v týchto veršoch sa básnik pýta, kto je zodpovedný za toto krvi prelievanie, za hrôzu a utrpenie a odpovedá:)  

_„to ona panovačnosť nadutá“_  

(vidí príčinu v egoizme mocných silných štátov, ktorým ide o prospechárstvo a moc, posledné verše vyjadrujú túžbu básnika po mieri:)  

_„ó vráť sa skoro mieru milený!  
Zavítaj s ratolesťou olivovou  
a buď nám zdravím, veselím i chôvou,  
v snažení ostňom, kovom v rameni!_

### Božena Slančíková – Timrava
– patrila do realizmu
- narodila sa v početnej rodine 
- Vyššie vzdelanie nemala, iba rok navštevovala dievčenskú školu v Banskej Bystrici a nikdy sa ani nevydala. 
- Umelecké meno Timrava si vybrala podľa studničky za Polichnom, v ktorej vždy bola čistá voda. 
- Celý život strávila v rodičovskom dome v Polichne. Po 2. sv. vojne žila v Lučenci, kde aj zomrela.
- Písala poviedky zo života vidieckej inteligencie a z dedinského prostredia. Pre jej poviedky je charakteristický ironický, satirický tón a otvorenosť.

#### Hrdinovia

Románová novela, prvé slovenské dielo s vojnovou tematikou. Odohráva sa v časoch prvej svetovej vojny. Na začiatku bubeník zobudí dedinu, ktorá sa zbehne počúvať oznam o vypuknutí 1. sv. vojny.  Autorka v tomto diele ukázala odlišnú reakciu pánov a ľudu na vojnu. Páni sa za vojnu oduševňujú, robia sa veľkými vlastencami, ale na front posielajú iných „bojovať za vlasť“ a umierať. Takýmto hrdinom slova je i notár Laci Baláň, ktorý je „hrdinom“ iba dovtedy, kým sám nedostane povolávací rozkaz. Vtedy už omdlieva od strachu a zbabelo využije svoje známosti, len aby nemusel ísť na front. Dedinskí ľudia vojnu preklínajú, cítia odpor k tomu, aby v cudzej krajine zabíjali, vypaľovali dediny. Necítia, že by bojovali za svoju vlasť, tušia, že vojna im prinesie iba utrpenie a smrť, predsa však odchádzajú na front bez veľkých slov a gest. Takto odchádza aj podnotár Širický, ktorý, i keď patrí k panskej spoločnosti, má pochopenie pre ľud a tak isto aj on vojnu odsudzuje a považuje ju za nezmyselné zabíjanie. Na rozdiel od Baláňa však odchádza na front. Zahynie pri humánnom čine, keď chce pomôcť „nepriateľovi“, ranenému ruskému vojakovi.
Autorka poukazuje na nezmyselnosť vojny, odpor a protest proti nej, vojna narúša vzťahy, rozbíja rodiny a zbavuje ľud súcitu.

### Milo Urban
Patril k básnikom medzivojnového obdobia, narodil sa v Rabčiciach na hornej Orave v rodine hájnika. Štúdium na gymnáziu pre finančné problémy po smrti otca nedokončil. Stal sa pomocným redaktorom v denníku Slovák, neskôr redaktorom v Slovenskom národe a šéfredaktorom v denníku Gardista. Po oslobodení emigroval do Rakúska a keď sa v r. 1947 vrátil, bol odsúdený na verejné pokarhanie. Počas socializmu nesmel publikovať a jeho knihy vyradili z knižníc. Žil v Chorvátskom Grobe a Bratislave, kde aj zomrel.

#### Živý bič

- sociálno-psychologický román  
Román má výnimočné umelecké hodnoty. Patrí mu dôležité miesto v rozvoji modernej slovenskej literatúry. Milo Urban v ňom zobrazil prvú svetovú vojnu, ako si ju pamätal zo spomienok na detstvo. Na rozdiel od iných vojnových románov, ktorých dej sa odohrával priamo na frontoch, Živý bič podáva nepriame svedectvo o neľudskosti vojny. Jeho dejiskom je hornooravská dedina Ráztoky, ležiaca „pánubohu za chrbtom“. Autor ukázal, ako vojna zničila i životy ľudí za frontom, ďaleko od bojov. V Centre románu stoja postavy, ktoré sa búria proti nespravodlivosti, proti zlu , proti vojne. Ich vzbura je živelná, pudová a po dlhom utrpení dosiahola konečne slobodu.

EJ
Dej románu sa odohráva počas 1. svetovej vojny v hornooravskej dedine Ráztoky, ležiacej ďaleko od frontu. Skladá sa z dvoch častí - prvá časť má názov Stratené ruky a druhá časť názov Adam Hlavaj. Obidve časti pozostávajú z dvadsiatich štyroch pomerne samostatných kapitol.
Obyvatelia Ráztok spočiatku celkom nechápali, čo je to vojna. Okrem toho, že mnohí mladí muži museli narukovať, sa vojna ich dediny a okolia ešte nedotkla. Postupne však začali prichádzať prvé oznámenia o smrti synov a manželov, polia nemal kto obrábať, bol nedostatok potravín, hrozil hlad. Rekvirácie boli stále častejšie, ľuďom pobrali aj kone a dobytok. Na dedinu doľahol strach.
Hrôzy vojny si dedina uvedomila i vtedy, keď sa z frontu vrátil Ondrej Koreň. Vrátil sa ako mrzák, bez pravej ruky, nemý, so znetvorenou tvárou. (Ondrejova uťatá ruka je symbolom vojny i bezmocnosti ľudí.)
Vojna trvala už tri roky. Stále viac mladých mužov z dediny muselo narukovať. Povolávací rozkaz dostal aj jediný syn vdovy Ilčíčky, Štefan.
 V kasárňach sa dostal pod velenie krutého čatára Rónu. Róna vojakov ponižoval, bil a urážal, čo Štefan Ilčík znášal veľmi ťažko. Začal sa búriť, odmietal splniť nezmyselné príkazy, za čo bol trestaný väzením. 
Napokon nevydržal šikanovanie a ponižovanie a lopatou udrel čatára Rónu. Róna bol na mieste mŕtvy. Štefana odsúdili na smrť zastrelením. Keď sa Ilčíčka dozvedela o smrti svojho jediného, milovaného syna, takmer sa zbláznila. Bola plná smútku a nenávisti. Odteraz ešte viac poburovala ľudí v dedine proti pánom, proti vrchnosti a proti vojne.
Narukovať musel aj Adam Hlavaj. Doma zanechal svoju mladú, peknú manželku Evu a malého synčeka Adama. Eva veľa plakala za svojím manželom, ktorého mala veľmi rada. Žilo sa jej veľmi ťažko, sama musela robiť všetky ťažké práce na poli. Napokon zašla za notárom Okolickým, aby ho poprosila o pomoc. Chcela ho požiadať, aby "vyreklamoval" jej muža z vojny. Notár, bezcharakterný, bezohľadný a podlý človek, prinútil Evu, aby sa mu oddala.
Okolický, samozrejme, svoj sľub nedodržal. Najmä, ak sa po dedine rozchýlilo, že Eva Hlavajová čaká dieťa. Notár sa naľakal a pohrozil Eve, že ak prezradí meno otca dieťaťa, nevybaví Adamov návrat z vojny. Eva sľúbila, že bude mlčať. Svoj sľub dodržala, hoci celá dedina sa od nej odvrátila. Pohŕdali ňou, ponižovali ju, nikto - okrem Ilčíčky a Ondreja Koreňa - jej nechcel pomôcť. (Pritom však mnohé ženy, a to práve tie, ktoré ju najviac ohovárali, sa počas vojny mravne spustili).
Eva bola bezbranná, zúfalá a osamotená. Už nemala čo dať jesť ani svojmu synovi. Musela sa ponížiť a prosiť ľudí o almužnu. Keď sa dieťa narodilo, Eva ho prijala so slzami. Ťažko jej padlo i pozrieť naň. Kaplán odmietol nemanželské dieťa pokrstiť. Eva bola stále zúfalejšia a bezradnejšia. Najviac ju trápilo, že i Adam prestal písať. Nevedela, čo sa s ním stalo. Napokon si zvolila dobrovoľnú smrť v rieke.
Druhá časť románu sa začína návratom Adama Hlavaja do dediny. Adam Hlavaj sa vzbúril, odmietol ďalej bojovať. Zbehol z frontu a trvalo mu celé týždne, kým sa vysilený dostal domov do Ráztok. Už sa vopred tešil na stretnutie s Evou a so synčekom. Ich dom však bol tmavý, tichý. Po Evinom pohrebe si malého Adama vzala k sebe Ilčíčka. Od nej sa potom dozvedel o tom, ako zomrela jeho manželka. Spočiatku sa hneval na Evu a chcel sa pomstiť tomu, kto zavinil ich nešťastie. Nikto však nevedel, kto to bol. Až neskôr sa dozvedel pravdu od notárovho sluhu, ktorý si náhodou vypočul rozhovor Evy a notára. Keď sa to dozvedeli i ostatní obyvatelia Ráztok, vzbúrili sa proti nenávidenému notárovi. Notár sa naľakal a dal zavolať do dediny žandárov a vojenský oddiel. Vojaci sa usadili v budove školy.
Okolický od strachu začal piť. Strach a alkohol z neho urobili ľudskú ruinu. Chcel dať chytiť Adama, ale tomu sa vždy podarilo ujsť. Celá dedina ho pomáhala ukrývať. Keď sa konečne osamote stretol s notárom, prinútil ho, aby sa priznal. Notár dostal porážku a ochrnul na polovičku tela. V dedine vypukla epidémia červienky (dyzentérie). Chorobe podľahli najmä deti, v dedine nebola taká rodina, ktorá by nepochovala jedno alebo i viac detí. Niektoré ženy, aby zabudli, začali piť v krčme zarovno s chlapmi. Medzi deťmi, ktoré zomreli, bol aj Evin nepokrstený a nikým nechcený syn.
Vojna sa skončila. Do Ráztok i do okolitých dedín a miest sa začali vracať vojaci s puškami. Notár Okolický sa zľakol a dal príkaz odzbrojiť vracajúcich sa chlapov. V dedine vypukla živelná vzbura. Ľud na čele s Ilčíčkou napadol strážnicu, pričom jeden zo žandárov zabil Ilčíčku (prepichol ju bajonetom).

Vzbura sa už nedala zastaviť. Notár sa snažil ujsť z dediny, ale chytili ho. Rozzúrený dav ho poopľúval a potom ho presne tam, kde Eva skončila do rieky, posadili do vody až po bradu, podpreli ho doskami a nechali tam, aby rozmýšľal o sebe. Dosky sa však uvoľnili a notár sa utopil. Zúriví ľudia najskôr prepadli krčmu a potom, už posmelení alkoholom, obchod a notárov dom. Plienili, rozbíjali, odnášali, čo sa dalo. Adam napokon krčmu - príčinu mnohého zla - podpálil. Zdalo sa mu, že po dlhom utrpení dosiahol konečne slobodu.
## Česká literatúra

### Jaroslav Hašek
- patrí do medzivojnovej literatúry
- narodil sa v Prahe v rodine stredoškolského profesora. 
- Pracoval ako bankový úradník, toto povolanie neskôr opustil a venoval sa písaniu. 
- Žil bohémskym životom. 
- Počas vojny sa dostal do ruského zajatia, prešiel k česko-slovenským légiám a nakoniec vstúpil do Červenej armády. 
- Po návrate domov sa uchýlil do ústrania.

#### Osudy dobrého vojáka Švejka za světové války
- humoristický román
- najznámejšie dielo českej literatúry
- inšpirované prvou svetovou vojnou. 
- Hlavnou postavou je Josef Švejk, 42 ročný mládenec, do ktorého vložil autor aj svoje povahové črty 
    - veselosť, vtipnosť, rozprávačské majstrovstvo a množstvo príhod. 
    - Hašek ho nazýval hrdinom bez slávy a histórie Napoleona. 
    
Zameriava sa na Švejkov život pred vojnou, živil sa predajom ukradnutých psov, predával ich ako čistokrvných s papiermi. Za výrok :“Taková blbá monarchie, nemá na světě ani bejt!“, ktorý povedal v krčme o vypuknutí vojny , je uväznený za velezradu. Vďaka svojej naivite sa mu nič nestane. Je slušný, úprimný, znesie aj psychiatrov, ktorí ho vyhodia z blázinca, hoci tam chce ostať. Je vyhlásený za úradného blba. Komikou, iróniou a satirou zdôrazňoval autor absurdnosť vojny. Čokoľvek chce Švejk robiť dobre, všetko vypáli proti nemu a tak je s ním spojených kopu nepríjemností. Za jeho postojom sa skrýva cieľ odkryť mnohé záporné javy, neporiadok, nemorálnosť v armáde, zaostalosť a prehnitosť armády. Poukazuje na odvody vojakov. Celé toto dielo je výsmech, irónia a satira z armády a monarchie vôbec. Komickosť scén zvýrazňuje jazyková stránka. Autor využil hovorový jazyk, slang i žargón.

## Porovnanie uhlov pohľadu v dielach

1. Štefan Širický - vojnu odsudzuje  
2. Laci Baláň - volal do vojny

---
<div align="left">

[Predchadzajúca](15.md)
</div>
<div align="center">
SPŠJM 2025 edit
</div>
<div align="right">

[Ďalšia](17.md)
</div>