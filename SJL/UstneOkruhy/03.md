<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# 3. HUMANIZMUS A RENESANCIA V EURÓPSKYCH LITERATÚRACH
(14. – 17. stor.)
</div>

## SPOLOČENSKO – POLITICKÉ PODMIENKY:
-	obdobie rozvoja ľudského poznania
-	obdobie objavov: - geografických (K. Kolumbus- Amerika)
     - vedeckých (astronómia- heliocentricka sustava- G. Galilei)
    - technických (kompas, zbrane, kníhtlač)
    - rozvoj priemyslu - vznik nových spol. vrstiev: meštianstva buržoázie

ZROD H. a R. – 13. -14. stor. v Taliansku = kolíska renesančného umenia (L. da Vinci, Michelangelo)

### ZNAKY: 
<ul>
    <li>
        odmietanie náboženskej ideológie a jeho vplyvu
    </li><li>
        túžba po slobode prejavu
    </li><li>
        dôraz na citový život človeka
    </li><li>
        námety z antiky 
    </li><li>
        RACIONALIZMUS (úcta k rozumu, vzťah k prírode)
    </li><li>
        SENZUALIZMUS (zmyslové konanie)
    </li><li>
        INDIVIDUALIZMUS (zdôraznenie významu jednotlivca)
    </li>
</ul>
              
## TALIANSKA LITERATÚRA

**Giovanni Boccaccio**: zbierka noviel Dekameron – obsahuje 100 noviel, ktoré si rozpráva 10 mladých ľudí na florentskom vidieku, kam ušli zo strachu pred vyčíňaním moru. Rozprávania sú väčšinou veselé, vyjadrujú radosť zo života a sú zakončené ponaučením. Autor kritizuje pokrytectvo, hlúposť, tmárstvo a do popredia stavia lásku k žene.

**Francesco Petrarca**: Spevník – 366 sonetov venovaných Laure, jej kráse, cnosti, činom. Do veršov vložil smútok, melanchóliu a pocity únavy zo života. Verše odrážajú nevypočutú lásku, sú spoveďou človeka, ktorý sa pokúsil zlúčiť kresťanstvo s ideálmi humanizmu. Výber básní zo Spevníka je u nás známy ako Sonety pre Lauru

### Dante Alighieri
#### Božská komédia
Patrí medzi najdôležitejšie diela svetovej literatúry a Dante je považovaný za otca talianskeho jazyka. Napísal ju pravdepodobne v rokoch 1304 – 1307 a 1321. Dante bol presvedčený, že má poslanie ukázať ľudstvu cestu obnovy a spásy. Poslušný Božej vôli má vykonať cestu do troch záhrobných ríš, preskúmať všetko zlo sveta, ktoré sa sústreďuje v Pekle, nájsť cestu očisťovania v Očistci, vystúpiť do neba až k priamemu videniu Boha v Raji. Je tretím mužom, ktorý uskutočnil ako živý cestu do záhrobia: po Eneovi, ktorý bol predkom zakladateľov Rímskej ríše, a po svätom Pavlovi, ktorý postavil základy kresťanskej viery. Jeho poslanie má miesto povedľa nich, pretože Dante má ukázať cestu obnovenia ríše a Cirkvi. Komédia si berie za vzor biblické prorocké knihy a Zjavenie svätého Jána. Danteho cestou sú dejiny jeho osobného vykúpenia ako jednotlivca, predstavuje však aj celé ľudstvo, ktoré kráča smerom k svojmu kolektívnemu vykúpeniu.

Rozdeľuje sa na *Peklo, Očistec a Raj*

##### Peklo (Inferno)
Kantika Peklo sa začína Danteho blúdením v Temnom lese, ktoré symbolizuje hriešnu cestu. Počas jeho cesty ho ohrozujú tri šelmy, a to Zmyselnosť, Pýcha a Lakomosť. Na pomoc mu príde jeden z najvýznamnejších antických básnikov, Vergílius, ktorého Eneidu obdivoval a aj sám Dante. Vergílius symbolizuje rozum. Beatrice, Danteho platonická láska, poslala antického básnika za Dantem, aby ho previedol Peklom a Očistcom. Danteho Peklo má lievikovitý tvar, kde si hriešnici odpykávajú tresty na základe princípu contrapasso (súvis medzi vinou a trestom). Skladá sa z Predpeklia a deviatich kruhov Pekla. Dante blúdil Peklom 3 dni – od 7. apríla 1300 (na Zelený štvrtok) do 10. apríla 1300.

##### Očistec (Purgatorio)
V tejto kantike Dante spoločne s Vergíliom prejdú cez Očistcovú horu, ktorá sa podľa básnika nachádza na južnej pologuli a je obklopená oceánom. Túto Očistcovú horu tvorí Predočistec, ktorý sa skladá z pobrežia a troch kruhov, z Očistca, ktorý sa skladá zo siedmich kruhov a Pozemského raja. Aj v Očistci sa uplatňuje princíp contrapasso (súvislosť medzi vinou a trestom). Pri bráne do Očistca anjel nakreslí na Danteho čela sedem písmen P (po taliansky peccato, teda hriech), ktoré sa pri každom jednom zdolaní kruhu Očistca z Danteho zmyje. Keď prejde cez prvý kruh (pýchu), zmyje sa mu z čela jedno P a ostatné sa rozmažú – verilo sa totižto, že je pýcha základom všetkých hriechov. Keď sa dvaja básnici dostanú na vrch Očistcovej hory, do Pozemského Raja, Vergílius sa s Dantem rozlúči, keďže on, ako nepokrstený, odsúdený na bytie v prvom kruhu Pekla, nemá právo vstúpiť Raja. Na tomto mieste zostúpi Beatrice, Danteho platonická láska, ktorá umrela ako 25-ročná v roku 1290, teda desať rokov pred Danteho cestou, ktorá básnika prevedia cez Raj. Zaujímavosťou je, že Vergílius sprevádzal Danteho cez 63 spevov a Beatrice, naopak, cez obrátený číselný pomer, cez 36 spevov Božskej komédie.

##### Raj (Paradiso)
Rajom sprevádza Danteho Beatrice, jeho platonická láska. Raj sa skladá zo sféry ohňa, ktorý je vchodom do Raja, naďalej z deviatich nieb, Bielej ruže, Empyrea, Anjelského chóru a najvyššie sa nachádza samotný Boh.


### FRANCÚZSKA LITERATÚRA
#### Francois Villon (fransoa vijon)
satirický Malý testament – satirické rozlúčenie sa s priateľmi, pri odchode do Paríža

Veľký testament – básne o pominuteľnosti a biede ľudského života, o strachu zo smrti, ľútosti nad stratenou mladosťou, o svetskej nespravodlivosti. Je to spomienka na mladosť, lásku, študentskú veselosť, svoju úprimnosť a strach zo smrti zakrýva iróniou.

#### Francois Rabelais (fransoa rablé)
román Gargantua a Pantagruel – päťdielny román o obroch (paródia na stredoveké rytierske romány, prináša realistické postrehy zo života, satiru na súdobé pomery v cirkvi, kláštoroch, školstve i súdnictve, zdôrazňuje moc ľudských vedomostí, nastoľuje i otázky súvekej morálky), hlavnou ideou diela je renesančná myšlienka „Rob, čo sa ti páči!“

### ŠPANIELSKA LITERATÚRA
#### Miquel de Cerevantes Saavedra (migel de servantes sávedra
##### Román Dômyselný Don Quijote de la Mancha
zámerom autora v tomto románe bolo zosmiešniť populárne rytierske romány. Hrdina románu Don Quijote sa pomätie z čítania rytierskych románov a rozhodne sa obnoviť rytiersku slávu. Putuje na nevládnom koni a so zbrojnošom, prostým a prefíkaným sedliakom Sanchom Panzom, ktorý ho sprevádza na oslovi. Hrdina chce pomáhať biednym. Jeho dobrodružstvá sa končia zosmiešnením alebo bitkou ( boj s veternými mlynmi, ktoré považuje za obrov, zápas s kŕdľom oviec, ktoré sa mu v predstavách menia na nepriateľské vojsko. Nakoniec sa vracia domov, ochorie a pred smrťou sa zrieka svojho poblúznenia a vracia sa mu rozum. Časť svojho majetku odkáže Sanchovi Panzovi. Cervantes v tomto diele stavia do konfliktu dva svety: svet ideálov (rytierstvo čistého srdca) a svet skutočnosti (zdravý sedliacky rozum). Quijote je naivný, smiešny rojko a Panza je praktický sedliak. 

### ANGLICKÁ LITERATÚRA
#### William Shakespeare
- tragédie
##### Hamlet
V Dánsku  zomrie šľachetný kráľ Hamlet a po zvesti o otcovej smrti sa zo štúdií v zahraničí vracia princ Hamlet. Na hradbách hradu Elsinor sa mu zjavuje duch nebohého kráľa. Synovi vyjaví, že ho zavraždil vlastný brat Claudius, ktorý sa oženil s vdovou po ňom – kráľovnou Gertrúdou a zmocnil sa trónu. Zaprisahá mladého Hamleta, aby ho pomstil. Princ začne hľadať dôkazy. Claudius spriada proti nemu intrigy, pomáha mu radca Polonius, ktorý nežičí ľúbostnému vzťahu medzi svojou dcérou Oféliou a Hamletom. Princ predstiera šialenstvo a obetuje svoju lásku. Získa dôkazy o strýkovej vine, počas vyčítavého rozhovoru s matkou omylom zabije Polonia, preto ho kráľ posiela do Anglicka, kde ho majú popraviť. Princovi sa podarí uniknúť a vracia sa vo chvíli, keď pochovávajú Oféliu, ktorá sa zo žiaľu pomiatla a utopila. Jej brat Laertes chce pomstiť otcovu a sestrinu smrť a prijíma kráľov návrh na súboj, v ktorom má Hamleta zraniť otráveným kordom. Kráľovná nevdojak pripíja otráveným vínom (otrávil ho Claudius a bolo určeneé pre Hamleta) na Hamletovo víťazstvo umiera. Laertes princa poraní, ale pri zámene kordov je sám smrteľne zranený. Pred smrťou však stihne prezradiť pravdu. Princ z posledných síl zabije Claudia a požehnáva nórskeho vojvodu za dánskeho kráľa. 

## Humanizmus a renesancia na SK
Od druhej polovice 15. storočia vznikajú intenzívnejšie pokusy šírenia výdobytkov talianskej renesancie a humanizmu, spočiatku predovšetkým v prostredí budínskeho kráľovského dvora Mateja Korvína a jeho ženy Beatrice Aragóskej.

V posledných desaťročiach 15. a začiatkom 16. storočia zaznamenáva kvantitatívny aj kvalitatívny rozvoj školstvo, ktoré síce naďalej ostáva v rukách cirkvi, no v pedagogickom procese sa pozvoľna zjavujú humanistické prvky. Kým obsah učiva na najnižšom stupni sa voči predchádzajúcemu obdobiu výrazne nezmenil, na druhom stupni si už študenti v rámci siedmich slobodných umení osvojovali okrem iného pravidlá a pravopis latinčiny, v rámci rétoriky sa študovali pravidlá a technika vyhotovovania úradných písomností. Tretí stupeň školskej vzdelanosti presahoval rozsah učiva „artes“ a predstavovali ho samostatné vedné disciplíny teológia, právo a medicína, ktoré sa vyučovali na univerzitách. Rozsah učiva siedmich umení sa nezískaval na školách v masovom meradle, na kňazskú vysviacku zvyčajne naďalej stačilo osvojenie si základných školských poznatkov.

V Uhorsku univerzita neexistovala – staršie (pécska a budínska) dávno zanikli a preto mnohí študenti odchádzali za vysokoškolským vzdelaním do zahraničia, najmä do blízkej Viedne, Prahy a Krakova, no keďže v období kultúrneho rozmachu, aký sľubovali začiatky humanizmu, pestovanie humanistickej kultúry nebolo možné bez vlastnej vysokej školy, Matej Korvín sa rozhodol založiť „studium generale“ - úplnú univerzitu. V roku 1465 vyslal do Ríma posolstvo na čele s pécskym biskupom – humanistom Jánom Pannoniom, aby si vyžiadal pápežov súhlas. Až po jeho získaní vybrali za sídlo novej univerzity Bratislavu – Academia Istropolitana.

### Biblická čeština
Bibličtina alebo biblická čeština je český spisovný jazyk, ktorý zaviedli českobratskí vzdelanci prekladom Kralickej biblie (odtiaľ názov bratský pravopis). Používal sa ako jeden zo spisovných jazykov v 16. stor. - 19. stor. aj na Slovensku.
    
Pravopis bibličtiny sa od staršieho Husovho pravopisu odlíšil úpravou diakritických znamienok, písaním y a ý a iných písmen (mäkčene, u za pôvodné uo, y, ý po c, z, s, napr. cyzý, sýla atď.).

Bibličtinu s takýmto pravopisom prevzali na Slovensku už v 16. stor. slovenskí evanjelici ako bohoslužobný jazyk. Do 18. stor. bibličtinu so slovenskými prvkami používali ako jeden zo spisovných jazykov mnohí slovenskí vzdelanci oboch vyznaní. V bibličtine vyšlo viac vydaní spevníka Cithara sanctorum (Tranoscius 1636), katechizmov a iných náboženských evanjelických kníh. V období protireformácie po bitke na Bielej hore českí exulanti na Slovensku sa starali o dodržiavanie normy spisovnej bibličtiny v tlačených publikáciách. Niektorí slovenskí evanjelickí vzdelanci sa v určitých obdobiach prikláňali viac k jej slovakizovanej, ľudu zrozumiteľnejšej forme (Horčička, Masník), v období prenasledovania sa dôslednejšie pridržali bibličtiny.
    
V 18. stor. sa novým vydaním biblie (Halle 1722) a ďalších kníh (Daniel Krman, Matej Bel a ďalší) upevnilo sa u slovenských evanjelikov používanie bibličtiny, kým katolíci najmä v trnavskom kultúrnom centre slovakizovanie bibličtiny ďalej prehĺbili (západoslovenská kultúrna slovenčina), a od 1787 používali bernolákovčinu.


### Matej Korvín
Matej Korvín pochádzal z bohatého rodu Huňadyovcov. Keď sa po smrti Ladislava Pohrobka rozpadla personálna únia – spojenie českého a uhorského kráľovstva (1458) - v Čechách sa stal kráľom Juraj Poděbradský a uhorské stavy zvolili za kráľa mladšieho syna Jána Huňadyho, Mateja Huňadyho - Korvína. Na uhorský trón nastúpil po takmer dvadsať rokov trvajúcich zápasoch o uhorský trón. Matej Korvín preto musel riešiť dva hlavé problémy: urobiť koniec vnútornému rozvratu Uhorska a zlikvidovať bratrícke hnutie. Za jeho vlády došlo k ekonomickému a kultúrnemu rozkvetu krajiny. Sídlil vo Viedni a v Budíne.



----------------------------------------------------------------------------
# Druhý Dokument:
HUMANISTICKÁ A RENESANČNÁ LITERATÚRA  
(1500 – 1650)

### Spoločensko-politické pomery:
<ul>
    <li>
        turecké vpády
    </li><li>
        protihabskurské šľachtické povstania
    </li><li>
        reformácia a protireformácia (spory medzi katolíkmi a evanjelikmi)
    </li><li>
        Meštianstvo – slabo vyvinutá spol. vrstva
    </li><li>
        začínajú na Slovensku vznikať školy (Levoča)
    </li><li>
        zakladanie kníhtlačiarní a knižníc (Bardejov)
    </li><li>
        Hl. propagátorom H a R bol kráľ Matej Korvín – založil 1. univerzitu r. 1465 Academia Istropolitana
    </li><li>
        Rozvíjanie kultúrnych stykov medzi Čechmi a Slovákmi Literárne jazyky: - latinčina
    </li><li>
        biblická čeština – liturgický jazyk evanjelikov
    </li><li>
        slovakizovaná čeština
    </li>
</ul>

### Literárne žánre:
<ol>
<li>
    <b>Latinská humanistická poézia</b>
<br><br>
Martin Rakovský: O spoločenských vrstvách v štáte a príčinách prevratov v kráľovstvách a cisárstvach – Po latinsky napísaná veršovaná skladba. Autor sa zamýšľa nad sociálnymi rozdielmi medzi ľuďmi. Uvažuje, ktoré spoločenské vrstvy sú prospešnejšie pre štát. Boháči – lakomí, chamtiví, zdierajú iných. Chudobní – závidí, ale je neschopný, chudoba mu bráni v aktivite, v činnosti. Autor vyzdvihuje ideál zlatej strednej cesty ( stredná vrstva je najviac prospešná štátu)

O svetskej vrchnosti – po latinsky napísaná veršovaná skladba. Objasňuje vzorový model spravodlivého panovníka podľa anticko - kresťanských humanistických zásad.

Jakub Jakobeus : Slzy, vzdychy a prosby Slovenského národa – latinská báseň s národno-vlasteneckými myšlienkami. Personifikovaná postava ubiedenej Matky Slovákov, plače nad strašným osudom svojim a svojich detí a rozpráva Kristovi o pohromách, o vojnách, o more, o tureckých nájazdoch. Táto skladba je prvý národný slovenský epos.
</li><li>
    <b>Latinská humanistická veda</b>
<br><br>
Ján Jesenius – rodák z Oravy, rektor Karlovej univerzity, uskutočnil prvú verejnú pitvu v Európe

Vavrinec Benedikt z Nedožier: dekan Karolovej univerzity, napísal pre Čechov 1. systematickú gramatiku a otvorene sa hlásil k slovenskému pôvodu.
</li><li>
    <b>Renesančná poézia</b>

<ol type=a>
    <li>
    <i>historické piesne</i>
<br>
námety proti-turecké a proti Habsburské povstania, obrana pevnosti a zámkov proti Turkom       

Martin Bošnák : Píseň o zámku Muránskem     

Píseň o Sigetském zámku – Anonym rozpráva v historickej piesni o obliehaní sigetskej pevnosti, ktorá padla do rúk Turkov pre zradu puškára. Nachádza sa tu motív ženy bojujúcej v mužskom prestrojení, čo je reakciou na rytiersku európsku epiku.

Píseň o Modrom Kameni, Divíne a Zvolene – V tejto anonymnej piesni sa nachádzajú znaky renesančného individualizmu, keď popri zbabelosti pánov a spoločnom hrdinstve obrancov je vyzdvihnutý udatný a statočný jednotlivec.
</li><li>
    <i>ľúbostná poézia</i> 

anonymných ľúbostných básní zapísaných v tzv. Fantachaliho kódexe
</li><li>
    <i>náboženská poézia</i> 
    
Ján Silván : báseň Marnost na všem znám a vidím – v tomto diele je už nástup baroka, všetko pozemské je pominuteľné- fyzická krása, majetok. Zmysel má len posmrtný život. 

Juraj Tranovský : 1. evanjelický spevník – Cithara sanctorum – dodnes používaný evanjelický spevník, obsahuje veľa českých piesní, básnické lamenty nad ťažkým osudom prenasledovanej protestantskej cirkvi.
</li>
</ol>
</li><li>
    <b>Renesančná dráma</b>

uplatňovali sa v školských hrách, v nich mali študenti ukázať, ako ovládajú latinčinu, ako vedia vystupovať na verejnosti i deklarovať úlohy naspamäť.    

Pavel Kyrmezer: Komedia česká o bohatci a Lazarovi – hra spracováva biblický príbeh o nadutom boháčovi, ktorý nechce zmierniť biedu chudobného Lazara ani omrvinkami zo svojho blahobytného stola, preto ha smrť prekvapí počas hodovania a čerti ho odvlečú do pekla. Biedneho Lazara odnesú anjeli do neba k Abrahámovi, čo dodáva hre črtu alegorickosti. 

Komedia nová o vdove – hra poukazuje na spoločenskú priepasť medzi boháčmi (chamtivý kupec) a chudobou (vdova, vandrovný tovariš, súkenník), na pozadí biblickej udalosti odsudzuje chamtivého úžerníckeho kupca, ktorý bezohľadne vymáha dlh od chudobnej vdovy. Ráchel pomôže prorok, ktorý jej rozmnoží olej a ona za jeho predaj utŕži peniaze na vyplatenie dlhu.

Juraj Tesák Mošovský: Ruth – hra spracováva biblický príbeh o statočnej neveste, ktorá sa obetavo stará o svoju svokru
</li>
</ol>

## Barok
- čiastočne sa tvorila v latinčine, slovakizovanej češtine alebo v bohemizovanej slovenčine. Bola zachytená v rukopisných spevníkoch a zborníkoch, ktoré zohrali významnú úlohu pri zbližovaní umelej tvorby s ľudovou a náboženskej so svetskou.
-	spoločensko-politická situácia: - barokové obdobie sa v Uhorsku vyznačovalo protihabsburskými povstaniami
-	spormy medzi katolíkmi a evanjelikmi (centrum ev. vzdelanosti – Prešovské kolégium, Bratislavské lýceum), (centrum kat. vzdelanosti – Trnavská univerzita)
-	kruté vojnové pomery nahlodali dôveru v ľudské sily pri ovládaní osudu a ľudí navyše ožobračovali aj dôsledky vojen – hlad, epidémie, mor. Proti útlaku protestovali obyčajní ľudia vzburami a útekom do hôr (Juro Jánošík).
-	typický znak SBL: vyhýbala sa dekoratívnemu a pompéznemu, extrémne prehnanému štýlu. Charakterizoval ju  záujem o slovenské dejiny a úcta k slovenskému jazyku
-	dominovala memoárová a cestopisná próza, dobrodružná literatúra, vedecká a popularizačná spisba.


### Baroková poézia:
Benedikt Sološi: Cantus catholici (písne katholické) – prvý tlačený katolícky spevník, v latinskom úvode autor vyzdvihuje cyrilometodskú tradíciu a chváli slovenský ľud, že spieva pri bohoslužbách vo svojom jazyku.



### Slovenský
(1650 – 1780)
-	spoločensko-politická situácia: - barokové obdobie sa v Uhorsku vyznačovalo protihabsburskými povstaniami
-	spormi medzi katolíkmi a evanjelikmi (centrum ev. vzdelanosti – Prešovské kolégium, Bratislavské lýceum), (centrum kat. vzdelanosti – Trnavská univerzita)
-	kruté vojnové pomery nahlodali dôveru v ľudské sily pri ovládaní osudu a ľudí navyše ožobračovali aj dôsledky vojen – hlad, epidémie, mor. 
-	Proti útlaku protestovali obyčajní ľudia vzburami a útekom do hôr (Juraj Jánošík).
-	typický znak SBL: vyhýbala sa dekoratívnemu a pompéznemu, extrémne prehnanému štýlu. Charakterizoval ju  záujem o slovenské dejiny a úcta k slovenskému jazyku
-	Z toho vyplýva nedôvera v pozemský život, hľadanie istoty v nadpozemskom živote. V popredí je náboženstvo, viera v Boha.

#### Matej Bel 

najvýznamnejšia osobnosť barokovej vedy, nazývali ho: „veľká ozdoba Uhorska“, bol najväčšou vedeckou osobnosťou uznávanou aj v zahraničí. Narodil sa v Očovej. Vydal množstvo diel napísaných po latinsky, nemecky, maďarsky a česky. Zaoberal sa v nich uhorskou kultúrou, históriou, jazykovedou, národopisom, zemepisom, hospodárstvom, prírodnými vedami. Kňaz v Banskej Bystrici. Neskôr odchádza do Bratislavy na evanjelické lýceum za rektora a tu aj zomiera.


#### Hugolín Gavlovič
v detstve osirel, po štúdiách vstúpil do františkánskej rehole, keď ochorel chodieval sa v lete liečiť žinčicou a zdravým vzduchom do hôr na salaše. Z tohto prostredia čerpá námet jeho Valaská škola mravúv stodola – rozsiahla veršovaná skladba napísaná v bohemizovanej slovenčine. „Valaská škola“ – to je životná múdrosť a skúsenosť spísaná medzi pastiermi, „mravúv stodola“ – to sú mravné ponaučenia a praktické rady o životných otázkach na základe náboženských, svetských a morálnych zásad, ktoré majú viesť čitateľa k zbožnému a cnostnému životu. Objasňoval vzťah jednotlivca k Bohu blížnym a k spoločnosti, za pravé šťastie považuje Božiu milosť, odsudzuje poverčivosť, vieru v sny a upozorňuje na nevyhnutnosť smrti, preto nabáda ľudí k básni pred bohom. Témy básní, v ktorých sa pokúsil opísať základné medziľudské vzťahy, sú rozmanité: rodina, priateľstvo, práca, mier, vzdelanie, vlasť, vrchnosť, vojna, chudoba, bohatstvo, zlodejstvo a pod, v ponaučeniach uvažuje aj o opilstve a jeho vplyve na rodinu.

#### Peter Benický
Slovenské verše – v zbierke básní zobrazuje ľudské chyby i prednosti, moralizuje a dáva rady. Zamýšľa sa nad premenlivosťou a vrtkavosťou kolesa šťastia. Radí úradníkom a sudcom, aby spravodlivo rozhodovali. Vyjadruje kladný postoj k učeniu, vede a vzdelaniu. Odporúča pracovitosť, ironizuje pretvárku a panovačné ženy. Sympatizuje so sedliakmi a satirizuje zbabelosť šľachticov, básne sú napísané v slovakizovanej češtine. 

#### Hugolín Gavlovič 
v detstve osirel, po štúdiách vstúpil do františkánskej rehole, keď ochorel chodieval sa v lete liečiť žinčicou a zdravým vzduchom do hôr na salaše. Z tohto prostredia čerpá námet jeho Valaská škola mravúv stodola – rozsiahla veršovaná skladba napísaná v bohemizovanej slovenčine. „Valaská škola“ – to je životná múdrosť a skúsenosť spísaná medzi pastiermi, „mravúv stodola“ – to sú mravné ponaučenia a praktické rady o životných otázkach na základe náboženských, svetských a morálnych zásad, ktoré majú viesť čitateľa k zbožnému a cnostnému životu. Objasňoval vzťah jednotlivca k Bohu blížnym a k spoločnosti, za pravé šťastie považuje Božiu milosť, odsudzuje poverčivosť, vieru v sny a upozorňuje na nevyhnutnosť smrti, preto nabáda ľudí k bázni pred bohom. Témy básní, v ktorých sa pokúsil opísať základné medziľudské vzťahy, sú rozmanité: rodina, priateľstvo, práca, mier, vzdelanie, vlasť, vrchnosť, vojna, chudoba, bohatstvo, zlodejstvo a pod, v ponaučeniach uvažuje aj o opilstve a jeho vplyve na rodinu.

<ol type=a>
    <li>
        memoárová a cestopisná próza – opisuje turecké vpády na slovenské územie, náboženské prenasledovanie, protihabsbuské šľachtické povstania

#### Štefan Pilárik: 
Osud Pilárikovský – opisuje svoje zážitky z tureckého zajatia

#### Ján Simonides 
Väznenie, vyslobodenie a putovanie – latinská autobiografia, opisuje súd v Bratislave, odsúdenie a pochod na galeje do Neapola. Dojímavo vykresľuje utrpenie odsúdených, s ktorými vojaci hrubo zaobchádzali. Útek z vojenského sprievodu, uväznenie, vykúpenie nemeckým kupcom a následné putovanie po Taliansku. Ako slobodný človek uvoľnene vníma krásy krajiny a umelecké pamiatky v mestách Neapol, Rím, Florencia.

#### Ján Rezik
Prešovské popravisko alebo prešovská jatka – ako očitý svedok zaznamenáva mučenie a hromadné popravy.

#### Samuel Hruškovič
Život Samuela Hruškoviča – latinská autobiografia, rozpráva o vlastných trpkých skúsenostiach chudobného študenta, oboznamuje čitateľa s dobových nižším i vyšším školstvom. Opisuje zážitky s vojakmi a zbojníkmi.

#### Daniel Krman
Cestovný denník (Itinerarium) – vrcholné dielo barokovej cestopisnej literatúry, napísal ho z poznámok, ktoré si urobil počas cesty s náboženským poslaním za švédskym kráľom Karolom XII., ktorý vtedy bojoval proti Petrovi Veľkému. Cesta trvala 2 roky, putoval tam mnohými územiami: Poľskom, Pruskom, Litvou, Bieloruskom...Bol očitým svedkom porážky Švédov pri Poltave. Zaujímal sa o zemepisné, sociálne, politické, národnostné, náboženské a kultúrne pomery. Zážitky podložil náboženskou interpretáciou skutočnosti.

</li><li>
    dobrodružná literatúra – má autobiografické črty a cestopisnú podobu

#### Móric August Beňovský
Pamäti a cesty grófa Mórica Augusta Beňovského – cestopisná próza, vyšla vo viacerých jazykoch, autor beletristicky stvárňuje svoje zajatie na Sibíri, Kamčatke, plavbu po mori do Číny a na Madagaskar, kde si ho domorodci zvolili za kráľa. Napínavé rozprávanie dopĺňa vymyslenými ľúbostnými historkami.

</li><li>
    Vedecká a popularizačná spisba

#### Matej Bel
najvýznamnejšia osobnosť barokovej vedy, nazývali ho: „veľká ozdoba Uhroska“. Polyhistor a rektor banskobystrického a neskôr bratislavského lýcea bol najväčšou vedeckou osobnosťou uznávanou aj v zahraničí. Narodil sa v Očovej. Vydal množstvo diel napísaných po latinsky, nemecky, maďarsky a česky. Zaoberal sa v nich uhorskou kultúrou, históriou, jazykovedou, národopisom, zemepisom, hospodárstvom, prírodnými vedami. Bol priekopníkom moderných vedeckých metód, ktorými sa približoval k osvietenskému obdobiu. Vychádzal z vopred vypracovaného výskumného plánu, zorganizoval si sieť spolupracovníkov a opieral sa o historické pramene a archívne dokumenty. Pôsobil ako rektor evanjelického lýcea v Banskej Bystrici a tiež aj ako evanjelický kňaz pri špitálskom kostole Sv. Alžbety v Banskej Bystrici. Neskôr odchádza do Bratislavy na evanjelické lýceum za rektora a tu aj zomiera.

jeho najvýznamnejším dielo a projektom celého života bolo dielo:

**Historicko-zemepisná vedomosť o novom Uhorsku**
- v tomto diele opisuje podrobne viaceré Uhorské stolice a to z hľadiska historického, geografického, politického a národopisného. Pôvodne zamýšľal vydať 7 zväzkov a však stihol vydať iba 4 zväzky:
<ol>
    <li>
        zväzok – Bratislava a Bratislavská stolica 
    </li><li>
        zväzok – Turčianska, Zvolenská a Liptovská stolica
    </li><li>
        zväzok – Pešť
    </li><li>
        zväzok - Novohradská, Tekovská, Hontianska, Nitrianska a Malohonská stolica
    </li>
</ol>

#### Ján Baltazár Magin
Ostne... alebo Obrana – národná obrana, odpovedá na znevažujúce písanie maďarského profesora , bráni slovenskú šľachtu, duchovenstvo, meštianstvo i slovenský národ. Vychádza z teórie o pohostinnom prijatí Maďarov na slovenské územie, tvrdí, že Maďari si Slovákov nepodrobili a z toho usudzuje , že oba národy sú rovnoprávne a majú také isté občianske práva.

#### Adam František Kollár
historik, právnik a riaditeľ viedenskej cisárskej knižnice prejavil národnoobranné tendencie a osvietenské myšlienky v knihe: O pôvode a stálom používaní zákonodarnej moci – kritizuje zlé položenie poddaných a navrhuje zdanenie šľachty a cirkvi, za toto dielo mu hrozilo vyhnanstvo a časť výtlačkov spálili
</li>
</ol>


---
<div align="left">

[Predchadzajúca](02.md)
</div>
<div align="center">
SPŠJM 2025 edit
</div>
<div align="right">

[Ďalšia](04.md)
</div>