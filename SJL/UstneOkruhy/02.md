<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# 2. Literatúra stredoveku
</div>

## SLOVENSKÁ STREDOVEKÁ LITERATÚRA (800 - 1500)
Stredoveká literatúra odrážala feudálny spôsob života a náboženský svetonázor. Moc má  v rukách cirkev a aj v literatúre je vzorom Biblia. Rozšírenou metódou bola imitácia (napodobňovanie) a literárny štýl bol rétorický (kvetnatý, ozdobný). 

### Stredoveká literatúra sa delí na:
<ol type=a>
    <li>
        náboženskú - slúži pre potreby cirkvi - má bohoslužobný, výchovný a vzdelávací charakter; hlavným hrdinom je idealizovaný svätec - človek silnej náboženskej viery, múdry a odvážny. Žánre: legendy (životy svätých), kázne, modlitby, náboženské piesne.
    </li><li>
        svetskú - jej hlavnými žánrami boli hrdinské piesne a eposy - hlavným hrdinom bol zidealizovaný rytier, šľachtic, bojovník; v slovenskej literatúre tento žáner chýbal - tu prevládala literatúra administratívno - právneho charakteru (mestské knihy, kroniky, ...).
    </li>
</ol>

## Rozdelenie slovenskej stredovekej literatúry
<ol type=A>
    <li>
        - staroslovienska (800 - 1000)
    </li><li>
        - literatúra písaná po latinsky a slovakizovanou češtinou (1000 - 1500)
    </li>
</ol>

### Staroslovienska  literatúra (800 – 1000)
Vznikla v období Veľkej Moravy, ktorú založil knieža Mojmír a zveľadil knieža Rastislav. Slovania nemali do polovice 9. storočia písmo a nepoznali žiadne náboženstvo - boli pohanmi.  Kresťanstvo na naše územie doniesli franskí (nemeckí) kňazi v latinskom jazyku. No keďže sa knieža Rastislav obával ich politického vplyvu, poslal posolstvo do Byzantskej ríše k cisárovi Michalovi III., aby mu poslal kňazov - učencov, ktorí by šírili kresťanstvo v zrozumiteľnom jazyku. Cisár vybral na túto úlohu dvoch bratov - učencov a kňazov zo Solúna (mesto v dnešnom Grécku) - boli to Konštantín (Cyril) a Metod. 

Na Veľkú Moravu prišli v roku 863. Pred príchodom zostavili prvé písmo Slovanov - hlaholiku a preložili Nový zákon z gréčtiny do staroslovienčiny – bol to  prvý spisovný jazyk Slovanov (nebol to jazyk hovorový, ale knižný). 
Počas svojho života pripravili Cyril a Metod aj svojich nasledovníkov - žiakov a museli brániť svoje učenie pred trojjazyčníkmi - kňazmi, ktorí uznávali len tri liturgické jazyky: latinčinu, gréčtinu a hebrejčinu. C a M obhájili svoje učenie pred pápežom a staroslovienčina sa stala štvrtým liturgickým jazykom (jazykom, ktorý sa smel používať pri bohoslužbách a na šírenie Božieho slova). 

Za vlády Svätopluka, Rastislavovho synovca, boli ich žiaci z Veľkej Moravy vyhnaní - uchýlili sa do kláštorov v Čechách alebo v Bulharska, kde pokračovali vo svojej činnosti. V Bulharsku zmenili písmo - zostavili nové, jednoduchšie z veľkých písmen gréckej abecedy - cyriliku. Z cyriliky vznikla azbuka, ktorú dodnes používajú niektoré slovanské národy. Stredoveká literatúra má prevažne náboženský charakter a jej hrdinom je svätec. 



Literatúra, ktorá sa zachovala v staroslovienskom jazyku, je staroslovienska literatúra. 

Delí sa na:
<ol type=a>
    <li>
        prekladovú – texty preložené z latinčiny, gréčtiny a hebrejčiny do staroslovienčiny;
    </li><li>
        pôvodnú - bola napísaná po starosloviensky (nebola preložená); najznámejšie pamiatky:
	        
Proglas - predhovor k prekladu evanjelia (Konštantín); je to prvá slovanská báseň, v ktorej  	autor zdôrazňuje potrebu zrozumiteľného domáceho jazyka a vzdelávania. 

</li>
</ol>
Posledné verše 	básne:

Chcem radšej iba pätoro slov povedať,  
rozumom prostým tých päť slov vyrieknuť,  
aby aj bratia všetko porozumeli,  
než nezrozumiteľných slov riecť tisíce.  

**Proglas**

Proglas sa skladá zo 110 veršov, nemá členenie na slohy. Je to príhovor Konštantína k Slovanom, pre ktorých preložil Božie slovo do ich rodného jazyka. Autor v nej oslavuje starosloviensky preklad Písma a obhajuje práva Slovanov na vlastný liturgický jazyk. Chváli národy, ktoré prijali knihy a s nimi aj kresťanstvo, vystríha pred skazou národy nevedomé.

- Útvar 1. slovanskej básne sa nazýva hymnus (chvála).
- Proglas je „…oslavou národného jazyka ako nevyhnutného prostriedku šírenia vzdelanosti a zbožnosti“. Predstavuje hlavné pôvodné staroslovienske dielo Konštantína Filozofa.

Obľúbené boli legendy - príbehy zo života svätých. Najznámejšie boli: Moravsko-panónske legendy (Kliment - žiak C a M), ktoré sa delia na Život sv. Konštantína a Život sv. Metoda. V Živote sv. Konštantína je opísané detstvo K, jeho štúdium, nadanie, posolstvo Rastislava Michalovi III. i obhajoba slovanského jazyka. Život sv. Metoda je kratší a vecnejší, viac sa z neho dozvedáme o vtedajšej spoločenskej situácii. Legenda obsahuje aj dokumenty o zriadení arcibiskupstva na území VM i o vymenovaní Metoda za arcibiskupa. 
<ul>
    <li>
        <b>Život Konštantína</b> (autorom je Kliment – žiak K a M)
        <ul>
            <li>
                skladá sa z 18 kapitol, dozvieme sa v ňom o pôvode, detstve a štúdiu Konštantína, ktorý bol najmladší zo 7 detí (syn byzantského muža Leva, kt. bol v službách cisára)
            </li><li>
                Konštantín bol od detstva múdry a nadaný, a preto sa nerozhodol pre život veľmoža a otca rodiny
            </li><li>
                K. za svoje služby odmieta dary, žiada si zajatcov – otrokov, aby im mohol darovať slobodu
            </li><li>
                krátko sa spomína aj jeho pôsobenie na VM a dôkladnejšie vykresľuje iba boj Konštantína proti tzv. trojjazyčníkom, ktorí uznávali 3 liturg. jazyky (hebrejčina, gréčtina, latinčiny)
            </li><li>
                v boji za slovanský bohoslužobný jazyk Konštantín vystupuje na obranu staroslovienskej vzdelanosti
            </li><li>
                legenda sa končí Konštantínovou cestou do Ríma, jeho smrťou a pohrebom
            </li>
        </ul>
    </li><li>
        <b>Život Metóda</b> (z rozboru textu je dokázané, že túto legendu napísal iný autor – zatiaľ neznámy)
        <ul>
            <li>
                skladá sa zo 17 kapitol, je bohatší na životopisné fakty
            </li><li>
                dozvieme sa o Metodových vlastnostiach, charakteristika je ukážkou idealizovaného typizovania – má vlastnosti príkladného kňaza s výrečnosťou, pracovitosťou, pobožnosťou, mravou i telesnou čistotou…
            </li><li>
                opakujú sa fakty o príchode na VM a obhajobe staroslovienčiny, o jeho ustanovení za biskupa o jeho uväznení o jeho smrti a pohrebe
            </li><li>
                M vedel presne kedy zomrie, oznámil to svojim učeníkom tri dni dopredu, mal prorocký dar a niektoré jeho proroctvá sa vyplnili
            </li><li>
                Ďalšie staroslovienske pamiatky sú: Kyjevské listy, Pražské zlomky, O písmenách, Život Naumov. Po zániku Veľkej Moravy v 10. storočí sa končí obdobie staroslovienskej kultúry. No toto je dodnes zdrojom inšpirácie pre maliarov a básnikov.
            </li>
        </ul>
    </li>
</ul>

### Literatúra  písaná  po  lat. a  slovakizovanou  češtinou (1000-1500)
Keď v 10. storočí zanikla Veľkomoravská ríša, stalo sa jej územie súčasťou Uhorského feudálneho štátu. Na dlhé stáročia sa úradným jazykom stáva latinčina (až do 18. st., kedy Bernolák kodifikoval slovenčinu) a strediskami vzdelania sa stávajú kláštory, cirkevné a mestské školy. Za vyšším vzdelaním odchádzajú študenti do Prahy, Viedne a Krakova. Keď v prvej polovici 15. storočia k nám preniká husitské hnutie, preniká k nám aj čeština, ktorú používali slovenskí zemania a meštianstvo ako svoj písomný jazyk. Keďže v nej používali aj slovenské prvky, voláme ju slovakizovaná čeština. Aj ona sa stala popri latinčine administratívno-právnym, náboženským a literárnym jazykom.
 
Literatúra tohto obdobia mala náboženský charakter: kázne, modlitby, náboženské piesne, legendy, napríklad Legenda o sv. Svoradovi a Benediktovi – autor: Maurus; Svorad vstúpil do kláštora na Zobore pri Nitre a neskôr žil ako pustovník na Skalke pri Trenčíne, kde klčoval les, zachovával pôst a trýznil sa; tri Legendy o sv. Štefanovi.
Popri náboženskej literatúre existovala ja svetská literatúra, ktorú predstavovali hlavne kroniky - Žilinská mestská kniha, Anonymova kronika - o živote feudálneho Uhorska. K svetskej literatúre patrili aj žartovné, pijanské, študentské piesne (napr. Gaudeamus igitur, iuvenes dum sumus - Len sa teda radujme, kým sme ešte mladí).
 
V období, keď sa latinčina uplatňovala u nás ako úradný jazyk, utvárali sa tri hlavné skupiny slovenských nárečí: západoslovenské, stredoslovenské a východoslovenské. 
 
Veľkomoravskej tradícii sa začala venovať pozornosť už v 17. storočí, keď sa začal formovať slovenský národ. Od čias národného obrodenia v 19. storočí sa veľkomoravská tradícia uplatňovala aj v umeleckej literatúre. Ján Hollý v epose Svatopluk poukázal na slávnu minulosť Slovákov a ich hrdinstvo v boji za slobodu. V epose Cyrilo-Metodiáda si všímal otázky jazyka.
K tejto téme sa vrátil aj Jozef Miloslav Hurban v prózach Svadba krále velkomoravského, Svatoplukovci aneb pád říše Velkomoravské; Ladislav Nádaši - Jégé v románe Svätopluk; Ivan Stodola v dráme Svätopluk a iní autori.

>toto asi patrilo do minuloročných tém, no teraz je to už len staroslovienska literatúra

#### Legenda
- Názov legenda pochádza z latinského slova a znamená - to, čo sa má prečítať.
- Legenda ako žáner vznikla v období stredoveku.
- Patrila medzi reprezentačné žánre, v danej dobe sa čítali tak, ako sa dnes čítajú napr. romány a novely.
- V stredoveku sa dokonca vydávali zbierky legiend. U nás je známa napr. zbierka Legenda Sanctorum (Život svätých) – Jacub de Voragine.
- Jedná sa o epický žáner s náboženskou tematikou.
- Legenda môže mať veršovanú alebo prozaickú podobu.
- Najčastejšie prinášala príbehy svätcov.
- Svätec žije vždy v súlade s kresťanskou morálkou a je vzorom pre ostatných ľudí. Hovoríme o idealizovanej postave.
- Často veľmi trpí a pokorne znáša všetky problémy a ťarchy života, pretože je presvedčený o odmene v posmrtnom živote.
- Svätec viedol asketický spôsob života. Askéza – život s odriekaním životných radostí a životného pohodlia.
- Viera v posmrtný život je ďalší dôležitý prvok v legendách.
- Nachádzali sa v nej zázračné a fantastické motívy a prvky.
- Práve zázračné a nereálne motívy v nej majú dôležité miesto, výraznou mierou zasahujú do príbehu.

>zobraté z druhého wordu - zhrnuté inak:

Staroslovienska kultúra sa začína v období stredoveku vo Veľkomoravskej ríši, ktorú založil knieža Mojmír l. tým, že spojil Moravské kniežatstvo a Nitrianske kniežatstvo. Veľkomoravské kniežatá (Mojmír, Rastislav) museli bojovať proti politickému a kultúrnemu vplyvu Východofranskej ríše, ktorý upevňovali franský kňazi latinskou liturgiou, ktorá bola nezrozumiteľná nášmu ľudu. Z toho dôvodu Rastislav vypravil k byzantskému cisárovi Michalovi III. Posolstvo so žiadosťou o vierozvestov. Michal III. Mu v roku 863 poslal bratov Konštantína a Metoda. Obaja poznali slovanské nárečie z okolia svojho rodiska Solúna. 

Pred príchodom na naše územie zostavili Konštantín a Metod:
- prvé slovanské písmo – *Hlaholiku* ( z malých písmen gréckej abecedy)
- prvý spisovný slovanský jazyk – staroslovienčinu
- vytvorili literatúru: - prekladová -  pôvodná
-  Prekladová literatúra: preložili – Bibliu, Misál (omšová kniha), Breviár (modlitebná kniha kňazov), Žaltár (zbierka žalmov), Spevník (používal sa na bohoslužobné účely), Súdny zákonník

#### Pôvodná literatúra
Proglas (veršovaný predslov k prekladu sv. Evanjelia – predhovor k svätému písmu), je to prvá slovanská báseň, napísal ju Konštantín. Má 110- dvanásť slabičných veršov bez rýmu. Proglas je otcovský príhovor Konštantína Slovanom, pre ktorých preložil božie slovo do ich rodného jazyka. 
V ukážke máme 3 hlavné myšlienky:
<ul>
    <li>
        Konštantín zdôrazňuje význam viery pre človeka
    </li><li>
        Autor zdôrazňuje potrebu vzdelanosti a poznania pre človeka (poukazuje na blízky vzťah božieho slova a vzdelanosti)
    </li><li>
        Proglas je obhajobou práva každého národa, prijímať božie slovo v rodnom jazyku
    </li><li>
        Pochvala Cyrilovi Filozofovi, Pochvalné slovo na Cyrila a Metoda – oslavné básne (pravdepodobne ich napísal Kliment)
    </li>
</ul>

#### Moravsko – panónske legendy
tvoria ich:
<ol>
    <li>
        <b>Život sv. Konštantína</b> 
        <ul>
            <li>
                autorom je Kliment, sústreďuje sa na vykreslenie Konštatínovho detstva, štúdia, múdrosti, činnosti, vyzdvihuje jeho nadanie, súcit s trpiacimi a neochvejnosť pri obhajovaní pravdy v boji proti trojjazyčníkom. 
            </li><li>
                Autor sa sústreďuje na jeho predmoravskú činnosť a obhajobu slovanského bohoslužobného jazyka v Benátkach pred pápežským dvorom. 
            </li><li>
                Bol veľmi vzdelaný, bol teoretikom šírenia viery. 
            </li><li>
                Nazývali ho filozof, od detstva bol chorľavý. 
            </li><li>
                V Ríme vstúpil do kláštora a prijal mníšske meno Cyril. 
            </li><li>
                Zomrel v Ríme ako 42 ročný, tam je aj pochovaný.
            </li>
        </ul>
    </li><li>
        <b>Život sv. Metoda</b> 
        <ul>
            <li>
                autorom je Gorazd umelecká próza a historický dokument zároveň, nie sú to legendy v pravom zmysle slova, lebo autori sa pridržiavajú konkrétnych faktov a udalosti. 
            </li><li>
                Toto dielo je kratšie, epickejšie, vecnejšie, menej legendové. Metodovej mladosti sa venuje len stručne, podrobnejšie sa zaoberá jeho činnosťou vo Veľkomoravskej ríši. 
            </li><li>
                Bol prakticky zameraný, staval kláštory, kostoly, školy. Vychovával svojich žiakov, zaslúžil sa o arcibiskupstvo na Veľkej Morave. 
            </li><li>
                Stal sa prvým Arcibiskupom na Veľkej Morave. 
            </li><li>
                Po nástupe Svätopluka bol väznený v Bavorsku a potom bol aj so svojimi žiakmi vyhnaný z Veľkej Moravy a usadili sa na území dnešného Bulharska.
            </li>
        </ul>
    </li>
</ol>
- Tu vytvorili jeho žiaci Cyriliku – písmo (z veľkých písmen gréckej abecedy)
