<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>

10. ZEMIANSTVO V SLOVENSKEJ LITERATÚRE
10.1. Charakteristika zemianstva a príčiny jeho úpadku
Zemania boli privilegovanou vrstvou uhorského obyvateľstva v období feudalizmu, patrili medzi príslušníkov nižšej šľachty. Najväčšie zemianske stolice na Slovensku boli: Trenčianska, Turčianska a Liptovská. V období národného obrodenia sa časť zemianstva zapojila do slovenského národného hnutia. Po roku 1848, keď prakticky zanikla možnosť vykorisťovaniu bývalých poddaných, zemania ako spoločenská vrstva začala splývať s meštiactvom a dedinskými boháčmi. Definitívne strácala práva, svoje výsadné postavenie i tituly až rozpadom Rakúska – Uhorska.

Ján Kalinčiak – patrí do obdobia romantizmu. Pochádzal z Turca od Martina. Matka mu od detstva rozprávala príbehy a povesti o zemanoch a zemianskych rodoch. Sám pochádzal zo zemianskej rodiny po matkinej strane. Vyštudoval sa za evanjelického farára. Celý život sa venoval učiteľskej práci. Posledné dva roky života prežil v Martine ako redaktor. Zomrel v roku 1871 ako 49-ročný. 

- román Reštavrácia s podtitulom Obrazy z nedávnych časov
 v tomto diele otvorene poukázal na úpadok zemianstva, pred rokom 1848 právo voliť mala iba šľachta, teda aj drobní šľachtici – zemania. Zemianske rodiny už v tomto čase boli nemajetné, chudobné, z ich bývalých majetkov nezostalo nič. I keď zemania vyšli na mizinu, boli veľmi hrdí a pyšní na svoj pôvod a na svoje privilégiá, sedliakmi pohŕdali a vyvyšovali sa nad nich.
Je to jediná humoristická próza so šťastným zakončením. Námetom je obraz kortešačiek (získavania voličov) pred voľbami župných úradníkov a boj dvoch rozvetvených rodín  o miesto vicišpána. Kandidáti na úrad vicišpána sú zemianskeho pôvodu Adam Bešeňovský a Ján Potocký. Zemianstvo sa rozdelilo na dve stolice. Obaja kandidáti si získavajú hlasy voličov hostinami, pijatikami a podplácaním kortešov. Zemania sľúbia svoje hlasy vždy tomu, kto im viac zaplatí.. Adam Bešeňovský bol 15 rokov 1.vicišpánom, urazí pred voľbami rodinu Levických tým, že nechce dať svoju dcéru Aničku Štefanovi Levickému za ženu, hoci sa majú radi. Bešeňovský zamýšľa vydať svoju dcéru za grófa, aby však nestratil hlasy Levických, sľúbil, že ju dá Štefanovi vtedy, keď bude vicišpánom. Bol si istý, že sa to nemôže stať, lebo Štefan je chudobný. Štefanov strýc Andrej Levický vyhútal plán ako by sa Štefan stal vicišpánom. Odviedol celú rodinu Levických od Bešeňovského na protivníkovu stranu. Potocký, ktorý s ich pomocou mal získať vicišpánstvo, zaviazal sa urobiť Štefana 2. vicišpánom. Aby bolo víťazstvo Potockého isté, bolo treba nepripustiť k voľbám niekoľko voličov Bešeňovského. Plán sa podaril tak, že jednu skupinu voličov poopíjali a dali zaviesť do hory, druhú skupinu podplatený mýtnik nepustil cez most, iných zase zvábili do cirkusu, aby zmeškali voľby. Prvé miesto získal Potocký, druhé vicišpánstvo Štefan Levický a tým aj Aničku. Toto dielo bolo aj sfilmované pod názvom Zemianska česť.

Svetozár Hurban – Vajanský- predstaviteľ prvej fázy realizmu. Verí v návrat zemianstva ako vedúcej sily slovenského národa, ale keď zemania budú verný pôde, tradíciám a spoja sa so slovenskou inteligenciou. 

-	román Suchá ratolesť
Hlavná postava Stanislav Rudopoľský potomok starej zemianskej rodiny v Rudopolí, študoval právo vo Viedni. Je sčítaný, vzdelaný na európskej úrovni, talentovaný maliar, citlivý umelec. Vracia sa z ciest po Európe do Rudopolia. Tu sa zbližuje so statkárom Karolom Vanonským ( sused a majiteľ pozemkov Rudopoľského, kandiduje vo voľbách), učiteľom Tichým (ktorý mení názor Rudopoľského na slovenskú literatúru a názory na národ) a Adelou Rybáričkou ( mladá vdova, hrá karty, fajčí, organizuje pikniky).Svorne mu pomáhajú spoznať pravú tvár národného útlaku a jeho dôsledky prejavujúce sa v živote spoločnosti. Vajanský v románe podáva vnútorný prerod Rudopoľského – spočiatku nemá záujem o národné veci neskôr pod vplyvom rodu vernej inteligencie si začína uvedomovať, kde je jeho miesto v slovenskom národe. Zoznamuje sa aj s predstaviteľmi Maďarov, najmä grófom Svatnayom, s ktorým sa stretne v osobnom súboji, keď bráni česť učiteľa Tichého a Vanónskeho manželky. Je ťažko zranený, píše závet. Z neho sa dozvedáme, aké sú jeho názory na postavenie zemianstva. Celý svoj majetok odkázal Vanonskému, učiteľovi a farárovi, aby ho použili v prospech národných cieľov. Adela Rybárička opatruje Rudopoľského, nakoniec sa uzdraví a berie si Adelu za ženu.  
Autor na postave Rudopoľského chce zdôrazniť, že aj jednotlivci môžu byť prospešní pre slovenský národ, ale zároveň si uvedomuje, že zemania sú len suchou ratolesťou na pni slovenského národa.



Pavol Orzságh Hviezdoslav- predstaviteľ realizmu, pochádzal zo spoločenskej vrstvy drobných zemanov, preto poznal spôsob života a mentalitu zemanov. Hviezdoslav nedôveruje, že by sa zemianstvo mohlo postaviť do čela národného hnutia, naopak záchranu zemianstva vidí v jeho postupnom splývaní so sedliactvom.

Vlkolínske eposy:
-	epos Ežo Vlkolínsky
Dejiskom je Vlkolínec (básnické pomenovanie Vyšného Kubína, rodisko P.O.H.). Zemiansky chlapec Ežo sa zaľúbil do sedliackeho dievčaťa Žofky Beckovie, čo sa nepáčilo jeho matke Estere, ktorá je hrdá, zarytá zemianka, ktorá túži len po zemianskej neveste. Keď Ežo neustúpi, Estera ho vyhodí z domu a vydedí ho. Eža prichýli jeho strýc Eliáš, ktorý potrebuje do gazdovstva pracovitú ruku a rád urobí napriek Estere. Vystrojí Ežovi svadbu. Svadba Eža so Žofkou je príležitosťou pre Hviezdoslava, aby vykreslil vzťah medzi zemianstvom a sedliactvom. Dochádza k sporu, ktorý vyvolá strýko Eliáš svojimi povýšeneckými rečami a správaním sa voči sedliakovi Blažkovi. Vyostrený spor rázne rieši Ežo svojím vystúpením: „Sme rovný, zeman, nezeman, v tom rozdielu viac niet. Kto inakšie dnes vraví, nezná časy“. Takto Ežo vyslovuje názory samotného Hviezdoslava, ktorý je zásadným odporcom feudálnych prežitkov, predstavuje nové myslenie, ktoré sleduje spoločenský vývoj. Konflikt s matkou vyrieši až Ežov syn Benko, ktorý dokáže zlomiť Esterine predsudky. 
„Vaše zemianstvo či nepošlo tiež dolu Dunajom, i s košútkami, pani matko? Jak? Ba utenulo veru, žiadna plť ho nedohoní viacej“.

-	epos Gábor Vlkolínsky
Autor zobrazuje v tomto diele úpadok a zánik zemianstva. Gábor pochádza zo zemianskej rodiny, ktorá sa úplne rozpadá. Otec s matkou pijú, nestarajú sa o majetok, ten upadá, až nakoniec nemajú nič. Gábor je nešťastný, hanbí sa za svojich rodičov a chcel by sa oženiť, aby odišiel z domu. Žiadna zemianska nevesta ho nechce, hoci je pekný, pracovitý i rozumný. Nakoniec mu Ežo poradí, aby sa priženil k Blažkovcom, teda do sedliackej rodiny.  


Martin Kukučín – predstaviteľ realizmu, vlastným menom Matej Bencúr, narodil sa v Jasenovej na Orave v rodine slobodných sedliakov. Absolvoval učiteľský ústav v Kláštore pod Znievom a po ňom nastúpil na učiteľské miesto v Jasenovej. Po maturite odišiel študovať medicínu do Prahy. Zapojil sa do činnosti študentského spolku Detvan. Zoznámil sa tu s darwinizmom, tolstojizmom a ruskou realistickou literatúrou. Dlžoby za štúdium ho donútili prijať miesto lekára na ostrove Brač. Oženil sa tam a s manželkou odišiel do Južnej Ameriky. Pôsobil medzi chorvátskymi vysťahovalcami v Chille až do r. 1922. Nasledujúcu zimu prežil v Martine a v ďalších rokoch žil striedavo v rôznych chorvátskych mestách, kde ochorel na zápal pľúc a zomrel v nemocnici v Pakraci. Jeho telesné pozostatky previezli na národný cintorín do Martina.    
          
- poviedka Keď báčik z Chochoľova umrie
Zachytáva mravný aj hmotný úpadok zemianstva. Na vykreslenie zemianstva využíva paradox (iróniu, humor, satiru). Predstaviteľom zanikajúceho zemianstva je Aduš Domanický z Domaníc. Navonok vystupuje ako hrdý majetný zeman, ale v skutočnosti nemá nič. Jeho kaštieľ sa rozpadá, peniaze si od každého požičiava so slovami, že vráti, keď zomrie jeho strýko, ktorý je farárom v Chochoľove, a že Aduš bude po ňom dediť. V protiklade k nemu autor stavia postavu Ondreja Trávu, ktorý je priekupníkom a podnikateľom. Pôvodne bol sedliakom, gazdovanie však zavesil na klinec a dal sa na podnikanie, s cieľom nahrabať čo najviac peňazí. Je podnikavý, rozumný, ale bezohľadný v získavaní peňazí. Chová ovce a vlnu predáva. Je predstaviteľom nastávajúceho kapitalizmu.

Aduš a Ondro sa stretli v krčme na jarmoku a uzavreli medzi sebou obchod. Aduš mu ponúkol predať jačmeň , ktorého má vraj plné sýpky. Od Ondra vymámil preddavok – desiatok a dohodli sa , že Aduš mu jačmeň dovezie do Kamenian. Keď svoj sľub nesplnil Ondro sa vybral do Domaníc, že si jačmeň odvezie sám. Aduš nemal ani jačmeň, ani preddavok. Ondro hľadá inú hodnotu, ktorú by si odviezol. V ohrade stáli štyri jasene - vysoké, hrubé, rovné ako svieca, pod nimi boli pochovaní Adušovi rodičia. Ondrej povedal, že buď mu vráti desiatok alebo si vezme jasene. Až spomienka na jeho rodičov ho rozcíti, premietol si vlastný život ako klamal, viedol hýrivý spôsob života, rozhodol sa , že sa zmení. Ondrejovi desiatku po čase vráti. Báčik z Chochoľova umrie, Aduš nezdedí nič, ale aj tak za ním smúti.

SPŠJM okruhy 2022 edit