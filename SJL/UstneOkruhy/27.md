<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>


27. Slovenská dráma po roku 1945


Bola najvýraznejšie ovplyvnená režimom. Divadla boli závislé od finančnej podpory štátu. Malo to za následok menší počet kvalitných hier aj menší záujem autorov o písanie hier. K zmene došlo v 60. rokoch po smrti Stalina, uvoľneniu režimu.


Peter Karvaš (1920-1999)

Narodil sa v Banskej Bystrici. Bol vnukom maliara Dominika Skuteckého. Kvôli náboženstvu Karvaš ušiel z Bystrice do Martina, kde sa ukrýval medzi divadelníkmi. Po vojne sa presťahova1 do Bratislavy.
Literárna tvorba: Polnočná omša

Je to psychologická dráma. Odohráva sa počas Vianoc 1944. Dej sa sústredí na rodinu Kubišovcov. Najstarší je otec Valent, matka Vilma , deti- Angela, ktorá mala manžela Paľa, Marián a najmladší syn Ďurko.
Valent sa stal spo1umajiteľom firmy. O vojnu nejavil záujem. Chcel mat’ hlavne pokoj. Vilma vnímala vojnu ako božie dielo s tým, že boh vie čo robí. Angela získala po židovi cukráreň a čakala, že po vojne mu ju vráti. Jej manžel Paľo žije z jej peňazí. Očakáva príchod Rusov a bojí sa, že rodina bude odsúdená spoločnosťou za spoluprácu s Nemcami. Marián bol presvedčený gardista o Ďurkovi hovorili, že študuje v Bratislave, ale v skutočnosti bo1 partizánom. U Kubišovcov býval nemecký veliteľ Brecker. Kubišovci ho pozvú k štedrovečernému stolu. Počas večera sa vráti domov Ďurko. Ďurko je zranený a ukryjú ho v drevárni. Marián chce povedať Breckerovi pravdu. Paľo chcel Breckera podplatiť. V každej rodine, ktorá ukrývala partizána hrozila smrť. Kubišovci odchádzajú na polnočnú omšu a ked’ sa vrátia domov nájdu Ďurka zastreleného. Napokon vyjde najavo, že zato bola nepriamo zodpovedná jeho matka Vilma, ktorá sa o Ďurkovi zmienila pri spovedi kňazovi, ktorý ho bonzol. Brecker o tom celý čas vedel, len ho zaujímalo ako sa Kubišovci zachovajú.
-Z hádky medzi rodinou vyplynie, že Marián zastrelil cukrára s celou jeho rodinou (Angela čo mala cukráreň). Rodina žije s výčitkami do konca života.
 
Ivan Bukovčan

Literárna tvorba - Kým kohút nezaspieva //podrobne

Autor v hre vytvára hraničnú situáciu, v ktorej obnažuje postava svoj charakter, prestáva skrývať motívy svojho konania zabúda na ľudskosť a ohľaduplnosť, je sebecká, snaží sa zachrániť každú cenu. Scéna sa mení, je to nevľúdny pivničný priestor zaprataný haraburdím. Dej trvá niekoľko hodín.
Dej dvojdejstvovej hry sa odohrá v čase Povstania, v dobe, keď je na Slovensku prítomné nemecké vojsko. Názov je parafrázou na slová Ježiša Krista o Petrovej zrade. V diele zradia niekoľkokrát jeden druhého, ale hlavne sami seba, svoju ľudskosť a dôstojnosť.
Do pivnice židovského domu, už bez pôvodných majiteľov, stráž privádza po sebe 10 ľudí. Všetci majú niečo spoločné - nedodržali hodinu stanoveného práva, po ktorej sa nesmeli zdržiavať vonku. Každý má na to istý dôvod.
Mladá zaľúbená dvojica – gymnazistka Franka a študent Ondrej sa nestihli na čas vrátiť z rande, zverolekár – Dr. Šustek po návšteve švagra zmeškal vlak, pôrodná asistentka – Babjaková tvrdí, že bola pri pôrode, ale vykonala nezákonnú interrupciu, sú tu ďalej učiteľ – Tomko, ktorý všetkých učil, prostitútka – Mirka, holič – Uhrík, starec – Terezčák – bývalý horár, cudzí mladík – tulák, ale vlastne utečenec z transportu do koncentračného tábora a pani lekárnikova.
Dozvedia sa, že sú rukojemníkmi. Zomrú, ak sa do rána (Kým kohút nezaspieva...) nenájde vrah zabitého nemeckého vojaka na stráži. Major Lucas k ním bude veľkorysý. Nezomrú všetci, ak spomedzi seba vyberú jedného. Správy im prináša slovenský občan nemeckého pôvodu Fischl.
Nastane hraničná situácia, keď blízkosť smrti strháva masky z tvárí. Návrhov je niekoľko:
- nech umrie prostitútka, veď aj tak žije nepočestným životom – musí podaktorým pripomenúť, že ani oni, ani ich blízki, ak ju dôverne poznajú, nie sú bez viny
- nech umrie starý muž, veď si už požil dosť – ale starec chce očistiť pošpinené synovo meno, ktorého pokladajú za zradu
- nech umrie mladý cudzí chlapec, veď ho tu nepoznajú – nakoniec sa ukáže, že mladík utiekol z transportu do koncentračného tábora. Uhrík bude o ňom tvrdiť, že bol žid.
Chlapca zabije ten, ktorý stihne niekoľkokrát zradiť, kým kohút nezaspieva – holič Uhrík. Práve ten zo strachu pred smrťou klesne až na dno, stane sa hyenou a nie človekom, až si to nakoniec uvedomí a vyjde schodmi k východu dobrovoľne. Učiteľ bráni Terezčákovi, aby mu podal kľúč od dverí. Musel sa rozhodnúť sám. Ostatní začuli len dávku zo samopalu.

Názov je symbolický

Bukovčan vyjadril svoj nesúhlas s diktatúrou a poukázal na potrebu zachovania ľudskosti v neľudských časoch.
 

Autorské divadlá

Vznikali hlavne v 60. rokoch, bol to dôsledok uvoľňovania režimu. Ich základným prvkom bol humor a satira, vychádzali zo spoločenských a ľudských problémov, reagovali na nedostatky režimu a pokrivené charaktery ľudí, ich podstata spočívala v tom, že určita osoba písala, režírovala a hrala vo svojej vlastnej hre.
1968 - Divadlo na korze (Lasica, Satinský)
1968- Radošinské naivné divadlo (Stano Štepka, Milan Markovič)
80. roky - nástup satiry (L. Feldek, S. Štepka), vznikajú avantgardné autorské divadlá (GunaGu, Stoka)
Vznikajú male javiskové formy - kabaret, scénky -skeče, gagy.
Vystúpenia sú často založené na improvizácii a živom kontakte s publikom.

Milan Lasica, Július Satinský	


Fungovali spolu už od vysokoškolských čias.
1968 - Zakladajú divadlo na korze. Založenie divadla umožnilo uvoľnenie režimu v 60. rokoch. Divadlo bolo zatvorené kvôli režimu po dvoch rokoch existencie pod vplyvom normalizácie. Obaja dostali zákaz vystupovať na Slovensku a presunuli sa do Brna v 1. rokoch 70. . Od druhej polovice 70. rokov pôsobia v Bratislave. Po páde režimu založili opät’ vlastné divadlo, ktoré malo názov Štúdio S . Dnes funguje ako Divadlo L+S. Ich osobnosti ich predurčovali na určité postavy. Lasica vystupuje ako vzdelaný, ironický, zosmiešňujúci človek. Satinský vystupoval ako poddajný, ľudo??? ťuťmáčik. Kontrast medzi nimi. Na základe kontrastov definovali problémy spoločnosti a medzi obyčajnými ľuďmi.
Prvá hra, ktorú spoločne uviedli Soiree (spoločenský večierok). Predstavenie založené na striedaní hraných scénok s hudobnými vystúpeniami. Dôležitým prvkom je paródia známych literárnych textov napr. Hamlet.

Radošinské naivné divadlo (skratka RND) je slovenský profesionálny divadelný súbor so stálou scénou v Bratislave. Dátum založenia by sa dal stanoviť na 25. december 1963, keď v obci Radošina uviedol Stanislav Štepka s miestnymi divadelníkmi svoju kabaretnú hru Nemé tváre alebo Zver sa píše s veľkým Z. RND je originálne slovenské autorské divadlo, ktoré sa od svojho vzniku teší veľkej popularite divákov. Jeho predstavenia sú permanentne vypredané a všetky hry dosahujú nadpriemernú reprízovosť.
Svoju živnú pôvodu RND nachádza v slovenskom ľudsko-spoločenskom zázemí, v humore a rovnako aj v svojráznom Štepkovom dramatickom autorskom spôsobe nazerania na svet. K neodmysliteľnému prejavu divadla najmä spočiatku prispeli radošinské ochotnícke herecké zdroje a vtipný západoslovenský dialekt. V priebehu rokov sa najcharakteristickejšími poznávacím znakmi poetiky divadla stala pôvodná divadelná piesňová tvorba a najmä svojrázny radošinský humor.

Stanislav Štepka //wikipedia
Stanislav Štepka (* 26. júl 1944, Radošina) je slovenský spisovateľ, dramatik, režisér, scenárista, herec, textár, vedúca osobnosť Radošinského naivného divadla.
Stanislav Štepka v roku 1965 absolvoval Pedagogickú fakultu v Nitre, neskôr, v roku 1977, žurnalistiku na Filozofickej fakulte Univerzity Komenského v Bratislave. Od roku 1963 sa stal umeleckým šéfom Radošinského naivného divadla (RND). V decembri toho istého roku mala premiéru jeho prvá divadelná hra, Nemé tváre alebo Zver sa píše s veľkým Z. V rokoch 1964 až 1969 bol Štepka pedagógom v Bojnej, v rokoch 1970 – 1975 bol redaktorom Učiteľských novín v Bratislave, medzi rokmi 1976 až 1983 pracoval ako redaktor zábavných programov Československého rozhlasu v Bratislave. Od roku 1983 je Stanislav Štepka profesionálnym divadelníkom a spisovateľom na voľnej nohe. Od roku 1997 je majiteľom Agentúry RND, ktorá sa stará o chod a prevádzku Radošinského naivného divadla.
Stanislav Štepka žije v Bratislave, je ženatý a má dve deti.




 

Koncom 60. rokov sa zvyšuje záujem o autorské divadlá  malých javiskových foriem. Úspechy zaznamenalo slovenské ochotnícke divadelníctvo - začínajú pôsobiť riovotárske divadlá, ktoré ovplyvnili celú tvorbu:
1)	Divadlo Lasicu a Satinského: Július Satinský, Milan Lasica
2)	Radošinské naivné divadlo: autorské divadlo Stanislava Štepku.
ZNAKY:
A)	pomocou humoru a satiry poukazujú na morálne nedostatky
B)	zosmiešňujú falošne uhladený pohlaď na minulosť, prítomnosť'
C)	zakladatelia: herci, humoristi, dramatici
D)	vyžívajú zložky textu i mimo textové prostriedky (spev)
E)	predvádzanie vlastných textov, improvizácia, súhra s obecenstvom
F)	uplatňujú malé javiskové formy — scénka. pásmo. skeč (krátky dramatický vstup, len niekoľko minút, satiricky zámer rany na aktuálnu udalosť. najmä záverečná pointa má prekvapujúce vyznenie) kabaret (zábavné humoristicko-satirické divadlo. v ktorom sa strieda hovorený text s hudobnými číslami a opäť’ dôraz na spoločenskú lyriku)

Profesionálne divadlo na Slovensku 1920-1938 //wikipedia
Po skončení prvej svetovej vojny, po vzniku Prvej česko-slovenskej republiky, čo bol pre Slovákov aj akt národného oslobodenia, sústredili sa hlavné úsilia na divadelnom poli na založenie a udržiavanie profesionálneho divadla a na vytvorenie jeho umeleckého programu. Založením Slovenského národného divadla poverili v roku 1919 vtedajšie vládne orgány Družstvo SND, na čele ktorého stál Vavro Šrobár, minister s plnou mocou pre správu Slovenska. Družstvo, ako majiteľ koncesie pre divadelnú prevádzku na celom území Slovenska, uzavrelo zmluvu s riaditeľom druhotriednej Východočeskej divadelnej spoločnosti Bedřichom Jeřábkom. Český divadelný súbor začal v Bratislave pod hlavičkou Slovenského národného divadla pravidelnú prevádzku 1. marca 1920 otváracím predstavením Smetanovej opery Hubička. Profesionálny divadelný súbor uvádzal prevažnú časť svojho repertoáru po česky. Slovenské hry sa na repertoári divadla vyskytovali len zriedkavo a navyše v nich účinkovali českí herci. Prvé slovenské profesionálne činoherné predstavenia režíroval český režisér Vilém Táborský a boli to inscenácie hier Hriech a V službe od J. G. Tajovského, Hana od Martina Rázusa, Šrobárova hra Z otroctva vekov a Sedliacka nevesta od Pavla Socháňa.
V sezóne 1921/1922 prišli do súboru prví slovenskí herci: Andrej Bagar, Janko Borodáč, Oľga Borodáčová-Országhová, Jozef Kello a Gašpar Arbet. Títo herci stali sa členmi zájazdového súboru SND, známeho pod názvom „Marška“. Propagačný súbor, s väčšinou českých hercov, navštívil veľa slovenských miest, ktoré zažili prvé stretnutie so slovenským profesionálnym divadlom. Od sezóny 1923/1924 viedol SND skladateľ a dirigent Oskar Nedbal ako súkromný podnikateľ, neskôr Václav Jiřikovský a po tragickej smrti Oskara Nedbala v roku 1931 prevzal SND opäť ako súkromný podnikateľ Antonín Drašar, a to až do roku 1938. V rámci SND pôsobil činoherný, operný a baletný súbor a na svojom repertoári uvádzal aj známe diela dramatickej a opernej literatúry. Významným prelomom bol vznik Slovenskej činohry SND roku 1932 vedenej režisérom Jankom Borodáčom, ktorá však pôsobila paralelne s Českou činohrou SND na čele s režisérom Viktorom Šulcom.
V Košiciach existovala už od roku 1924 do 1930 a po prerušení od 1937 do 1938 ďalšia profesionálna scéna – Východoslovenské národné divadlo. Bol to v podstate tiež súbor zložený z českých hercov, ktorý uvádzal svoje predstavenia (aj operné) väčšinou v češtine. Po okupácii Košíc maďarskými horthyovskými vojskami roku 1938 bol súbor násilne zlikvidovaný. Na slovenskom vidieku ešte kočovala v týchto rokoch Divadelná spoločnosť Otakara Nováka (istý čas pod názvom Vidiecky súbor SND) a koncom tridsiatych rokov krátky čas vyvíjal zájazdovú činnosť aj divadelný súbor Emílie Wágnerovej. Zo slovenských dramatikov v týchto rokoch uvádzali sa najčastejšie hry Jána Chalupku, Jána Palárika, Jozefa Gregora Tajovského, Ferka Urbánka, Ivana Stodolu.
Divadlo v rokoch prvej Slovenskej republiky (1939-1945)
Až v roku 1938, po získaní autonómie Slovenska v rámci ČSR, napokon v Slovenskom národnom divadle zanikla Česká činohra a mnoho českých hercov a spevákov sa rozhodlo odísť zo Slovenska. Z repertoárového aj personálneho hľadiska sa ukončil proces poslovenčenia SND. Na programe divadla sa začali uvádzať po slovensky hrané tituly, tento trend bol podporený vznikom Slovenskej republiky 14. marca 1939. V tom čase v SND už pôsobila dostatočne silná a odborne pripravená generácia slovenských divadelných umelcov, na čele ktorej stáli dve umelecky vyhranené osobnosti – realista Janko Borodáč a s modernými divadelnými prúdeniami oboznámený, invenčný režisér Ján Jamnický. Popri nich viacero predstavení naštudoval aj bývalý herec Ivan Lichard a k režijnej práci bol neskôr prizývaný aj český herec a režisér Jozef Budský a výsostne slovenský umelec Karol L. Zachar.
Činoherný repertoár ovplyvňovali dvaja vzdelaní a rozhľadení dramaturgovia – Ferdinand Hoffmann, ktorý často aj režíroval, a Ján Sedlák. Repertoár SND sa orientoval na uvádzanie veľkých klasických diel svetovej dramatiky, ďalej hier domácich, slovenských dramatikov a na uvádzanie významných diel modernej zahraničnej dramatickej tvorby. Zo slovenských autorov uvádzalo v týchto rokoch SND diela našich klasikov (Palárik, Záborský, Tajovský) a tiež diela žijúcich dramatikov (Ivana Stodolu, Júliusa Barča-Ivana, Štefana Králika, Jána Poničana, Márie Rázusovej-Martákovej a Petra Zvona). SND v tomto období predstavovalo umelecky skonsolidovaný kolektív, schopný na vysokej inscenačnej úrovni uvádzať náročné diela domácej a svetovej dramatiky. V 30. a 40. rokoch herecký súbor popri osobnostiach ako Martin Gregor, Jozef Kello, Oľga Brodáčová, Hana Meličková, Andrej Bagar, Beta Poničanová omladili absolventi a poslucháči hereckého konzervatória – okrem iných František Dibarbora, Mária Bancíková, Mikuláš Huba, Július Pántik i Viliam Záborský.
Koncom 30. rokov a v prvej polovici 40. rokov vznikli aj ďalšie tri slovenské profesionálne divadlá – v Nitre to bolo Slovenské ľudové divadlo, v Prešove Slovenské divadlo a napokon v Martine Slovenské komorné divadlo.
Intenzívnu činnosť vyvíjalo ochotnícke divadlo, o ktoré sa staralo Ústredie slovenských ochotníckych divadiel v Martine, pod patronáciou Matice slovenskej.


Štefan Králik (1909-1983)//wikipedia
Štefan Králik začal literárne tvoriť až po dovŕšení tridsiatky, po získaní skúseností z lekárskej praxe a zhodnotení zážitkov z detstva. Debutoval na ochotníckom javisku hrou Mozoľovci (1942) z dedinského prostredia. V hre Trasovisko (1944) rieši závažné psychologické problémy v živote dedinského človeka. Do centra úsilí slovenskej drámy a profesionálneho divadla v povojnových rokoch prenikol hrou Posledná prekážka (1946). Ďalšími jeho dramatickými prácami bola Hra bez lásky (1946) a Hra o slobode (1948), Buky podpolianske (1949), Horúci deň (1951) a Svätá Barbora (1953). Po dlhšom odmlčaní sa vrátil k dramatickej tvorbe v 70. rokoch, a to hrami Vojenský kabát Jura Jánošíka (1970), Rebel (1975), Margaret zo zámku (1974), Krásna neznáma (1976).
Peter Karvaš (1920-1999)
Peter Karvaš bol významný a v povojnových rokoch v profesionálnych divadlách najčastejšie hraný slovenský dramatik. Viaceré jeho hry uviedli aj zahraničné scény. Už jeho prvé scénky a satirické rozhlasové hry sa vyznačovali intelektuálnym humorom, napríklad hry Hanibal pred bránami alebo Spolok piatich „P“, ktoré neskôr prepracoval na divadelné hry a uviedlo ich divadlo v Martine v prvých povojnových rokoch. Prvý úspech na profesionálnom javisku slávil roku 1945 protifašistickou hrou Meteor. Na premenu názorových postojov po vojne a hlavne po roku 1948 reagoval hrami Návrat do života (1946), Ľudia z našej ulice (1950) či Srdce plné radosti (1953). Britkou konverzačnou komédiou z diplomatického prostredia je hra Diplomati, ktorú uviedla činohra SND v roku 1958. Myšlienkovo i umelecky významná je jeho hra zo Slovenského národného povstania Polnočná omša (1958) a medzi vrcholy jeho tvorby patria aj drámy Antigona a tí druhí (1962), metaforické hry Veľká parochňa (1964) a Experiment Damokles (1966), ako aj spoločensky kritické hry Jazva (1963) a Absolútny zákaz (1969), ktoré reagovali na dôsledky kultu osobnosti a iné spoločenské deformácie totalitného spoločenského systému. K problematike SNP sa ešte vrátil hrou Súkromná oslava (1987). Peter Karvaš patrí aj k najvýznamnejším slovenským teatrológom a je autorom radu teoretických prác z teórie divadla a drámy.
Ivan Bukovčan (1921-1975)
Ivana Bukovčana podnietilo k tvorbe v oblasti drámy a scenáristiky jeho povolanie filmového dramaturga. Veselohra Surovô drevo (1954) sa zrodila z typov, deja a atmosféry úspešného filmu Rodná zem, ktorého scenár napísal s J. Machom. Vo veselohre Hľadanie v oblakoch (1960) zameral sa na otázky malomeštiackych prežitkov. Publicisticky je ladená jeho hra Pštrosí večierok (1967). Najvýznamnejším a umelecky najprenikavejším dielom je dráma Kým kohút nezaspieva (1969), ktorá sa vracia do vojnových rokov. SND uviedlo aj jeho hry Zažeň vlka (1970), Slučka pre dvoch alebo Domáca šibenica (1971), ktoré exponujú deformácie 50. rokov. V hre Prvý deň karnevalu (1972) zužitkoval svoje skúsenosti novinára z Kuby. Hyperbolizovaný dej i postavy charakterizujú hru Luigiho srdce alebo Poprava tupým mečom (1973). Ivan Bukončan je scenáristom asi dvadsiatich slovenských filmov, z ktorých najvýznamnejšie sú Zvony pre bosých a Sneh nad limbou.

SPŠJM okruhy 2022 edit

 
