<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# NAZOV
</div>

29.  Prehľad literárnych období od romantizmu po súčasnosť.

Chronologické usporiadanie vývoja svetovej literatúry:
6. Preromantická a romantická literatúra (koniec 18.stor.-polovica 19.stor.).
7. Realistická literatúra (druhá polovica 19.stor.-začiatok 20.stor.).
8. Svetová literárna moderna (koniec 19.stor.-začiatok 20.stor.).
9. Svetová medzivojnová literatúra (1918-1945).
10. Svetová literatúra druhej polovice 20. storočia (od roku 1945).

Chronologické usporiadanie vývoja slovenskej literatúry:
2. Slovenská preromantická a romantická literatúra (1830-1850).
3. Od romantizmu k začiatkom realizmu (1850-1880).
4. Slovenská realistická literatúra (1880-1918).

III. Slovenská literatúra 20. storočia (od roku 1900).
1. Slovenská literárna moderna (1900-1918).
2. Slovenská medzivojnová literatúra (1918-1945).
3. Slovenská literatúra po druhej svetovej vojne (1945-1989).
4. Súčasná slovenská literatúra (od roku 1989).

6. Preromantická a romantická literatúra (koniec 18.stor.-polovica 19.stor.)

Vyskytuje sa od konca 18. storočia a polovica 19. Stor.
Ohraničené obdobie revolúciami. Začína veľkou Francúzskou revolúciou a končí to buržoáznymi revolúciami 1848/ 49.

Filozofia: Hl. je idealizmus. Dôležitá bola myšlienka konať. Vyhráva cit nad rozumom.

Znaky:
1. Túžba po veľkom čine ( Titanizmus )
2. Tragizmus - často umierajú pri výkone činu
3. Individualizmus - majú svoje sny, výnimočne osobnosti.
4. Postavy sú často z okraje spoločnosti
5. Autoštylizácia cez postavy autor vyjadruje svoj názor
6. Túžba po slobode

Romantizmus je umelecký smer formujúci sa v západoeurópskych literatúrach koncom 18. storočia a začiatkom 19. storočia, ktorý oproti rozumu zdôrazňuje : cit, vášeň a fantáziu.
Rozpas feudalizmu a nástup kapitalizmu , svet ovladá moc peňazí ovplývnila aj základne ľudské hodnoty ( láska, priateľstvo, rodina).

Romantický hrdina
Výnimočný hrdina, výnimočná postava – človek ovládaný vášňami, bojujúci za svoje ideály, za ktoré umiera. Postavy symbolizujúce boj za slobodu – zbojníci, buriči, väzni, dobrodruhovia, tuláci, pútnici


Preromantizmus - umelecký smer , ktorý odmietal nespravodlivosť feudalizmu, chladné mudrovanie. Zdôrazňoval citové hodnoty a jednoduchého človeka.
Znaky: zmysel pre veľkosť, vznešenosť, pôvodnosť a požiadavka tvorivej slobody.

K najvýznamnejším autorom tohto obdobia patria: George Gordon Byron, Victor Hugo, Heinrich Heine, Sándor Petofi, Edgar Allan Poe, Božena Nemcová, Karel Hynek Mácha.


6. Slovenská preromantická a romantická literatúra (1830-1850) 
sa vyvíjala na základe toho, že v celej Európe v tom čase silnela vlna národnooslobodzovacieho hnutia, ktorá vyústila do revolúcie v roku 1848. V Uhorsku na čele hnutia stála šľachta. Jej hlavným predstaviteľom bol Lajoš Košút, ktorý netajil radikálny odpor k politike Viedne a inklinoval k násilnej maďarizácii. Na Slovensku sa do popredia dostala mladá škola na čele s Ľudovítom Štúrom a jeho nasledovateľmi. 

K znakom slovenského romantizmu patrí:
návrat k slovanským žánrom, ľudový hrdina, odsúdenie titanizmu (okrem Janka Kráľa), málo subjektívnosti, veľa kontrastov, synkretizmus (prekrývanie literárnych druhov), hlavným literárnym druhom sa stala lyrika, dominuje balada, pieseň, hrdinova nálada korenšponduje s prírodou, sylabický veršový systém. 

Najznámejšími autormi boli Štúrovska generácia : Karol Kuzmány, Ľudovít Štúr, Samo Chalúpka, Janko Kráľ, Andrej Sládkovič, Ján Botto, Ján Kalinčiak, Jozef Miloslav Hurban. 

Od romantizmu k začiatkom realizmu (1850-1880).
Ide o obdobie, pre ktoré je typické:
1. 1849- vo Viedni sa vydávajú Slovenské noviny, na návrh Jána Kollára sú písané v staroslovienčine, čiže v slovakizovanej češtine.
2. 1851- odohráva sa stretnutie štúrovcov a bývalých bernolákovcov ( Ján Palárik, Andrej Radlinský, Martin Hattala), na ktorom sa obe strany dohodli na reforme jazyka a podľa Hodžových návrhov vypracoval Martin Hattala Krátku mluvnicu slovenskú, ktorá upravila stredoslovenské nárečie podľa historických zásad.
3. 1860- prijatie tzv. Októbrového diplomu, v dôsledku čoho nastáva uvoľnenie režimu.
4. 1863- založenie Matice slovenskej (symbolicky 1000 rokov po príchode Konštantína a Metoda na VM).
5. 1867- Rakúsko- uhorské vyrovnanie.
6. 1874- boli zatvorené slovenské gymnáziá a o rok neskôr aj Matica slovenská. Nastalo obdobie otvorenej maďarizácie. Romantizmus ustupoval realizmu. 
7. Najznámejšími autormi tohto obdobia sú: Ľudovít Kubáni, Gustáv Kazimír Zechenter- Laskomerský, Jonáš Záborský, Ján Palárik.

7. Realistická literatúra (druhá polovica 19.stor.-začiatok 20.stor.)

Začína sa v druhej polovici 19. zač. 20 stor. 
Spoločenské pomery : 

19. storočie je charakteristické priemyselnou revolúciou, zaniknutím feudalizmu a rozvojom kapitalizmu. Rozpadajú sa feudálne vzťahy, rozvíja sa kapitalizmus a vznikajú dve spoločenské tiredy – Buržoázia , Proletariát (robotnícka trieda)
Kapitalizmus neprináša oslobodenie človeka ako to predpokladalo heslo buržoáznej revolúcie: BRATSTVO, ROVNOSŤ, SLOBODA.
Tieto spoločenské pomery ovplyvnili rozvoj prírodných vied a filozofického myslenie, vzniká nový filozofický smer pozitivizmus, zdôrazňoval objektívne poznanie skutočnosti a za skutočné pokladal len to, čo sa dalo zmyslami overiť, skúsenosťami a experimentmi dokázať. Pozitivizmus mal vplyv na literatúru a umenie spisovatelia sa snažili zobraziť skutočný život, ľudské vzťahy a charaktery. 

Znaky realizmu: -    námety liter. Diel sú zo súčasného života
-	opisuje všetky spoločenské vrstvy 
-	pravdivé, skutočné zobrazovanie všedného života
-	objektívny postoj autora ku skutočnosti
-	typizácia postáv
-	autori používajú ľudovú a hovorovú reč
-	literárne žánre – prevláda próza (poviedka, novela, román, črta)
          - rozvoj drámy, menej sa píše poézia


Najvýznamnejšími autormi tohto obdobia sú: Charlotte Bronteová, Charles Dickens, Stendhal, Honoré de Balzac, Gustave Flaubert, Nikolaj Vasilievič Gogoľ, Anton Pavlovič Čechov, Fiodor Michajlovič Dostojevskij, Lev Nikolajevič Tolstoj, Jan Neruda, Alois Jirásek.

Slovenská realistická literatúra (1880-1918) 

Rozvíjal sa v zložitých politických a ekonomických podmienkach.
Spoločenské pomery:
V Uhorsku nadalej prevládal národný, sociálny útlak. Doznievanie feudalizmu a nástup kapitalizmu.
1873 - Veľká hospodárska kríza. Vypukla epidémia - cholerova (morova).
Domáca buržoázia bola slabá nato, aby sa postavila na čelo národa. Dochádza k častým odchodom do zámoria ( Amerika, Argentína atd..).

konzervatizmus( duchovenstvo)  <-----slovenské hnutie------> Pokrok (hlasisti , prúdisti).

Hlas -.propagoval kultúrno - politickú prácu medzi ľudom. Cieľom bolo oboznámiť slovenský ľud s problematikov. Chceli ich prinútiť k aktivite (aktivizovať). Chceli zaviesť sociálne reformy.
Prúd - Prúdisti vydavali časopis v Budapešti. Radikálnejšia skupina ich cieľom bolo odstránenie národného útlaku. Chceli spriemyselniť krajinu, zaviesť všeobecné volebne právo, rozdeliť cirkevné majetky , dosiahnúť lepšiu spoluprácu s českým národom.

Kultúrne pomery - pretrvávali rozpory slovenskom národnom hnutí SNH. Stará škola( štúrovci)  a nová škola ( Pavol Orszagh Hviezdoslav). 
Mnohí predstavitelia inteligencie odišli do zámoria. Stale mala veľký vplyv cirkev. Martin kultúrne centrum.

Znaky: 
1. Konflikt - svet kaštieľov x svet chalúp (Pavol Orszagh Hviezdoslav)
2. Témetika - viaže sa na súčastnosť, autori sa nevracajú do slávnej minulosti ani neopisujú žiarivú budúcnosť.
3. Hrdina - obyčajný dedinský ľud, typizácia - vlastnosti svojej vrstvy (dedinčan , meštan).
4. Reč - ľudová.
5. Kresby charakterov - prienik do vnútra postáv.

Fázy: 1. 1875-1890 - Hlavnou ťažiskovou otázkou bola otázka kto bude stáť na čele národa sú tri: ľud, zemania, šľachta (inteligencia). 
          2. 1890- 1918 - Kritizovali pomery v národnej problematike.

Najznámejšími slovenskými realistickými autormi sú: Svetozár Hurban Vajanský, Terézia Vansová, Elena Maróthy- Šoltésová, Martin Kukučín, Božena Slančíková Timrava, Jozef Gregor Tajovský, Ľudmila Podjavorinská, Ján Čajak.

8. Svetová literárna moderna (koniec 19.stor.-začiatok 20.stor.)
Koniec 19. storočia sa nesie v znamení veľkých zmien ústiacich do katastrofálnych predstáv, chaosu a dezorientácie. Rýchle životné tempo, konkurenčný boj, rast sociálnych problémov vytvárajú spoločenskú situáciu plnú pesimizmu a beznádeje. Každodenná realita je vystavená ostrej kritike. Toto obdobie sa spájalo s neistotou, nepokojom, často sa hovorilo o kríze myslenia a kultúry vôbec. V literatúre sa v tom čase objavilo viacero nových myšlienkových prúdov.

PARNASIZMUS je francúzsky literárny smer z konca 19. storočia, ktorý sa snažil o dokonalú krásu literárneho diela precíznou formou a rozmanitosťou žánrov bez spätosti básne so spoločenskou realitou. Umenie si musí postačiť samo o sebe, jeho poslaním nie je zobrazovať reálny svet a jeho problémy. Lyrika sa mohla písať len neosobná. Za ideál krásy pokladali antickú literatúru.

SYMBOLIZMUS – bol najrozšírenejší, vzniklo z gréckeho slova symbol, čo znamená znak alebo znamenie, vznikol vo Francúzsku, zakladateľom bol Charles Baudelaire. Od realizmu sa odlišuje tým, že jeho vzťah ku skutočnosti je iracionálny, rozumom nepochopiteľný. Jeho filozofickým základom sa stal subjektívny idealizmus, do popredia kladie vlastné pocity, vnemy a predstavy človeka. V myslení človeka sa objavuje  pochybovačnosť. Predstavitelia  symbolizmu vo svojich dielach vyjadrujú svoje pocity a nálady z osobného postavenia, ale aj doby, v ktorej žili. Táto doba bola plná rozporov a ich pocity vyúsťujú do pocitov smútku, pesimizmu až k odmietaniu života, takémuto prúdu  v symbolizme hovoríme dekadencia, čiže úpadok.

FUTURIZMUS – vznikol na zač. 20. storočia, jeho zásady sformoval Filipo Thomaso Marinety za hlavný zdroj krásy vyhlasovali vedecké objavy, priemyselné výrobky – „poézia strojov, bezdrôtovej telegrafie a rýchlej dopravy lietadlami“. Vo veršoch sa to prejavuje tým, že sa vypúšťajú slovesá a zložitejšie väzby, prednosť mali podstatné mená.

KUBIZMUS – vznik zač. 20. storočia, z francúzskeho slova Cube – kocka, tvorcovia napr. maliar Pablo Picaso – zobrazuje postavy a veci pomocou geometrických tvarov.

IMPRESIONIZMUS – lat. slovo Impresio – dojem, výraz, vnem. Prejavil sa najprv vo výtvarnom umení, maliari zachytávajú svoje zážitky a prírodu na základe dojmov. Predstavitelia: Vincent van Gogh.

DEKADENCIA – výraz pôvodne slúžil ako hanlivé označenie francúzskej poézie z konca 19. storočia, ktorá pohŕdala dobovou meštianskou kultúrou a jej tradíciami. Dekadencia s provokatívnou obľubou siahala k tabuizovaným témam  - erotika, morbidita, poetizácia násilia a zla, neúctivý vzťah k Bohu, oslava Satana a kultu smrti.


K najvýznamnejším autorom tejto doby patrí: Charles Baudelaire, Paul Verlaine, Jean Arthur Rimbaud.

Slovenská literárna moderna (1900-1918). 
Spoločenské pomery -
Uhorsko v tomto čase bolo rozdrobené, pretože na jednej strane snažila sa vláda o modernizáciu, zároveň sa prehlbovali sociálne rozdiely. 
Kultúrne pomery
Mení sa štatút spisovateľa. Autori nesústredujú na národne problémy, ale na osobné krivdy.
Slovenská literárna moderna je nový prístup k tvorbe, ale s nadviazaním na domáce tradície.
Vplyv mali hlavne Francúzsky symbolisti (Baudelavce). Impresionizmus. Ruská literatúra aj Nemecká literatúra tiež ovplyvnila. 
Slovenskú poéziu tohto obdobia reprezentujú svojou tvorbou Ivan Krasko a Janko Jesenský.

9. Svetová medzivojnová literatúra (1918-1945)

Spoločenské pomery
1. Svet. vojna - dôležitý medznik v dejinách ľudskej spoločnosti. Odkryla krízu vládnych vrstiev a znamenala začiatok národno oslobodzovacieho boja.
2. Veľká oktobrová socialistická revolúcia (VOSR) - po nej sa dostávajú k moci v Rusku socialisti.
3. 30. roky - Pre ne je typický nástup fašistických režimov (Nemecko, Taliansko , Japonsko). Tieto režimi mali za následok potláčenie demokratických práv a nepriateľstvo medzi štátmi. 1936- 1939 - Španielská občianska vojna. Generál Franco.
4. Veľká hospodárska kríza.

Kultúrne pomery 
Typické sú prudké zmeny vo vývoji literatúri.

1. Kritický realizmus - využívali sa námety z predvojnového obdobia, ale s novým kritickým pohľadom na zobrazované situácie.
2. Socialistický realizmus - má korene v Rusku. Za jeho zakladateľa sa považuje Maxim Gorkij. Schematizmus.
3. Povojnové umelecké avantgardy (1. svetovej) Smer - expresionizmus. (Expresionisti vo svojich dielach v rokoch 1914 – 1918 odsudzovali vojnu a tie javy medzivojnového obdobia, ktoré zapríčiňovali zhoršenie života v spoločnosti)



 Predstaviteľmi tohto typu literatúry boli: Ernest Hemingway, John dos Passos, Francis Scott Fitzgerald, William Faulkner, Harry Sinclair Lewis, Theodore Dreiser. Svojou tvorbou sa k nim približovali: Erich Maria Remarque, Thomas Mann, Hermann Hesse, Lion Feuchtwanger, Romain Rolland, Henri Barbusse, Marcel Proust. 

Súčasťou nemeckej literatúry tohto obdobia bola aj pražská nemecká literatúra. Ide o tvorbu autorov spojených miestom narodenia a väčšinou aj pôsobením v Prahe.
Najvýznamnejšími predstaviteľmi tohto typu literatúry boli Franz Kafka a Max Brod.

V medzivojnovom období pôsobili aj nasledovní autori: Michail Šolochov, Michail Bulgakov, Karel Čapek či Jaroslav Hašek.

9.Slovenská medzivojnová literatúra (1918-1945) 

Spoločenské pomery
1. 1.svetová vojna bola častou témou, pretože mnohý sa jej osobne zúčastnili. Počas nej prenikajú revolučné myšlienky.
2. Vznik ČSR 28.10. 1918 , v Česku štátny sviatok. Slovenčina sa stáva úradným jazykom. Dochádza k rozvoju školstva. V roku 1919 obnovuje činnosť matica slovenská. 1920 slovenské národne divadlo. Vznik ČSR umožnil nadväzovanie kontaktov so západom "otváranie okien do Europy". 

Kultúrne pomery: 
Autori sa delia na 3 generácie.

Staršia generácia - po 1. svetovej vojne stále publikovali autori predošlích období: Hviezdoslav
Prechodná generácia - Martin Rázus - jej cieľom bolo udržať kontinuitu medzi vonkajším a zajtrajším dňom.
Mladšia generácia - 1. vitalizmus Jan Smrek, 2. neosymbolizmus - Emil "Boleslav" Lukáč, 3. Poetizmus - Valentín Beniak , 4. Nadrealizmus - Rudolf Fábry , 5. Dav - časopis, propagoval proretársku filozofiu , 6. Katolícka moderna - Rudolf Dilong



10. Svetová literatúra druhej polovice 20. storočia (od roku 1945)
Druhá svetová vojna, najväčší konflikt v dejinách ľudstva, nesmierne ovplyvnila spoločenský, politický i umelecký vývoj celej druhej polovice minulého storočia a je inšpiračným zdrojom dodnes. Svet sa rozdelil na dva póly. Obdobie tzv. studenej vojny sa predĺžilo až do začiatku 90- tych rokov, kedy bol dovŕšený proces postupného rozvratu hospodárskych a politických systémov sovietskych satelitov a rozpadu samotného Sovietskeho zväzu. 

Svetová literatúra v druhej polovici 20. storočia sa delí na: existencialistov (Jean- Paul Sartre, Albert Camus), autorov zobrazujúcich mládež (Jerome Salinger, William Golding), rozhnevaných mladých mužov (John Osborne, John Braine, Kingsley Amis), beatnikov (Lawrence Ferlinghetti, Allen Ginsberg, Jack Kerouac), neorealistov (Pier Paolo Pasolini, Alberto Moravia), predstaviteľov „nového románu“ (Allain Robbe- Grillet), postmodernistov (Umberto Eco, Vladimír Nabokov), predstaviteľov magického románu (Gabriel Garcia Márquez, Čingiz Ajtmatov), autorov zobrazujúcich ľudí v totalitnej spoločnosti (Boris Pasternak, Alexander Solženicyn, George Orwell, Jozef Škvorecký, Milan Kundera), predstaviteľov epického divadla (Bertold Brecht), americkej psychologickej drámy ( Tenessee Williams, Arthur Miller) či predstaviteľov absurdnej drámy (Friedrich Durrenmatt, Samuel Beckett, Eugéne Ionesco, Václav Havel).

Existencializmus (bytie) – 19. stor. vznikol tento filozofický smer, sústreďuje sa na jednotlivca, na jeho slobodnú voľbu. Využíva témy osamelosti, bezvýchodiskovosti, úzkosti, smrti a človek v hraničných situáciách. (Jean-Paul Sartre)

Neorealizmus je umelecký smer rozvíjajúci sa v 40- tych rokoch a na začiatku 50- tych rokov. Prevláda v ňom sociálna tematika, všíma si tienisté stránky talianskej malomeštiackej spoločnosti, kritizuje taliansky fašizmus.

Postmodernizmus je literárny a umelecký smer poslednej tretiny 20. storočia. Východiskom pre novú poetiku sa stáva odmietavý postoj ku konzumnej spoločnosti. Usiluje sa o alternatívnosť ľudských prístupov k svetu, odmieta víziu intelektuálnej a kultúrnej nadradenosti západnej civilizácie i nadradenosť racionality v procese poznania. Základnou požiadavkou je pluralita názorov a ich zrovnoprávnenie.

Magický realizmus je smer, ktorý sa rozvinul v rámci postmodernej doby v karibskej oblasti a ktorý tak nazvali jeho zakladatelia Guatemalčan Asturias a Kubánec Carpentier. V tajomnom svete diel magického realizmu sa prelína mýtické vesmírno s každodennosťou, tragédia s komickosťou, výmysel s realitou, život so smrťou. 

Epické divadlo je doménou nemeckého dramatika Bertolda Brechta. Svoje hry stavia na rozbití divákovej ilúzie, že na javisku je predvádzaný skutočný život skutočných postáv. Divák si má stále uvedomovať, že sleduje len divadelné predstavenie a takto má byť angažovaný k aktívnemu porovnávaniu divadelného príbehu s realitou a svojim vlastným životom. Brecht nahradil dramatický prítomný čas epickým minulým, v hrách vystupuje množstvo epizódnych postáv, scéna sa často mení, dielo nie je členené na dejstvá, ale na scény, ktoré nie sú rovnako dlhé. Tajomstvo pointy stratilo svoje čaro, lebo epická hra v medzititulkoch povie dopredu, čo sa stane. 

10. Slovenská literatúra po druhej svetovej vojne (1945-1989)
je charakteristická v prvom rade tým, že je v znamení nástupu komunistickej ideológie k moci, Československo je izolované od ostatných krajín na západ od našich hraníc, je pod vplyvom Sovietskeho zväzu. Obyvatelia boli nútení znovu odchádzať do emigrácie. Predstaviteľov  poézie (básnikov) tohto obdobia delíme na:

a) staršiu generáciu- Ján Kostra, Pavol Horov, Andrej Plávka, Vojtech Mihálik, Milan Rúfus,,
b) strednú generáciu- Ľubomír Feldek, Ivan Štrpka, Štefan Moravčík, Daniel Hevier,
c) mladá generáciu- Jozef Urban, Ivan Kolenič, Viliam Klimáček.

Slovenskú prózu a drámu druhej polovice 20. storočia zastupujú nasledovní autori:
a) próza- František Hečko, Rudolf Jašík, Alfonz Bednár, Dominik Tatarka, Ladislav Mňačko, Ladislav Ťažký, Vincent Šikula, Peter Jaroš, Ladislav Ballek, Ján Johanides, Rudolf Sloboda, Pavel Vilikovský, Dušan Dušek, Dušan Mitana, Jana Juráňová,
b) dráma- Štefan Králik, Ivan Bukovčan, Peter Karvaš, Milan Lasica, Július Satinský, Stanislav Štepka.

Dráma - rozvíjajú sa 2. smery  1. Absurdná drama : označ. sa ako Antidráma. Chýba v nej súvisli dej. Postavy vedú nezmyselne dialogy, často chýbajú kulisi. Vychádza z existencionalizmu. Patrí sem Samuel Beckett- čakanie na Godota. 2. Epické divadlo: Dôraz na príbeh. Súčasťou hry sú komentáre postáv, odborne výklady a tkzv. songy, ktoré majú odviesť pozornosť od deja. Predstaviteľ Bertolt Brech ( Kaukazský kriedový kruh)
V dráme je známe tzv. autorské divadlo.

Poézia - Po vojne sa autori snažili o pokračovanie na predvojnové umelecké smery, častou témou bola vojna, snp a preto sa táto vojna označ. ako povstalecká poézia. V tomto období sa nachádza priečinková literatúra ( zakázaná, ktorá nemala vyjsť). Predstavitelia (Rúfus, Válek, Urban).

Proza - Doznievali lyrizačné prvky, snaha oživenia epickosti. Lit. stráca estetickú funkciu je nahradená propagandou stala sa slúžkou režimu. Typické témy vyzdvihovanie kladných stránok režimu. 1. autor ktorý narušil socialistický realizmus bol Bednár (Sklený vrch). 70-80. roky obdobie normalizácie v tomto období vzniká v literatúre románová situácia. Autori píšu niekoľko zväzkové, dielové romány. 1. Exilové diela vydané v zahraničí. Disidentská - Vydávali ju odporcovia režimu. 3. Oficiálna - Mohli vyjsť všade. 

---
<div align="left">

[Predchadzajúca](28.md)
</div>
<div align="center">
SPŠJM 2025 edit
</div>
<div align="right">

[Ďalšia](30.md)
</div>


