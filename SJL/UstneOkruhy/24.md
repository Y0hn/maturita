<div align="center">
    <div align="left">
        <a href="/README.md">Domov</a>
        >
        <a href="../SLOVENCINA.md">SJL</a>
        >
        <a href="../ustne-otazky.md">Otazky</a>
    </div>
    <div align="right">
        <a href="https://drive.google.com/drive/folders/">Materály</a>
    </div>

# 24. SPOLOČENSKO-POLITICKÉ PROBLÉMY V TVORBE AMERICKÝCH A SOVIETSKYCH SPISOVATEĽOV
</div>

---

## Spoločensko-historické pomery

Druhá svetová vojna (1939-1945), najkrvavejší vojnový konflikt v dejinách ľudstva, nesmierne ovplyvnila spoločenský, politický i umelecký vývoj celej druhej polovice minulého storočia a je inšpiračným zdrojom dodnes.  
Prvotná mierová eufória bola spojená so snahou zabrániť ďalším vojnovým konfliktom (vznik OSN). 

---

## Jerome David Salinger

**Psychologický román Kto chytá v žite (1951):**

- Dej sa odohráva počas troch predvianočných dní (hlavne) v New Yorku.
- Hlavná postava – 17-ročný Holden Caulfield:
    - rozpráva svoj príbeh lekárom
    - z dobrej rodiny, neučí sa dobre, prepadáva
    - dobrý vzťah má najmä k dvom ľuďom – k 10-ročnej sestre Phoebe a k mŕtvemu bratovi Alliemu
    - vyhodili ho zo školy, bojí sa vrátiť domov, a preto sa tri dni túla predvianočným New Yorkom
    - stretáva sa s rôznymi ľuďmi, odsudzuje ich pretvárku, falošnosť, a morálnosť
    - túži po láske, čistých a úprimných vzťahoch, ale nie je naivný, díva sa na svet očami dospelých
    - sníva, že stojí chrbtom k hlbokej priepasti a čelom k žitnému poľu, kde sa hrajú; keď sa niektoré z nich, zabrané do hry, priblíži k strmine, Holdenovou úlohou je vrátiť ho nazad, do žitného poľa
    - žitné pole je symbolom Ameriky v minulosti, kým ju neznečistili továrne a dravosť za peniazmi
    - Holden sa nakoniec svojho sna vzdáva, prekonáva psychickú krízu, kapituluje pred presilou sveta pomocou čierneho humoru, pretože pochopí, že človeka, ktorý nie je schopný vysmiať sa svetu, zahubí zúfalstvo
    - hrdinove úvahy a konanie predstavujú revoltu americkej dospievajúcej mládeže, ktorá sa nemohla zmieriť so zaužívanými konvenciami sveta dospelých
    - jej revoltu vyjadruje autor aj rečou hlavnej postavy – je živá, hovorová, sú v nej slangové a vulgárne výrazy

---

## Joseph Heller

**Americký spisovateľ**  
**Hlava XXII** – román, satirické a protivojnové dielo, ktoré sa snaží čo najpresnejšie opísať zážitky a pocity z vojny.  
Týmto presným obrazom skutočnosti môže vyjsť najavo absurdita ľudského konania.

- Dej sa odohráva pred koncom 2. svetovej vojny na malom ostrove Pianosa v Stredozemnom mori, kde sa nachádza americká letecká základňa, z ktorej štartujú lietadlá bombardujúce nemecké pozície v severnom Taliansku.
- Ústrednou postavou je kapitán Yossarian, búri sa proti nezmyselnostiam vojenskej byrokracie, ktorej stelesnením je tzv. hlava XXII – súbor absurdných nariadení a predpisov, ktorý proti sebe stavia vojaka a armádu ako inštitúciu (vojak môže byť prepustený z armády, ak je blázon, ak vie, že je blázon, je vlastne normálny, preto nemôže byť prepustený z armády).
- Dielo pozostáva zo 42 kapitol, pomenovaných podľa hlavných postáv jednotlivých epizód. Autor ich predstavuje pri bojových náletoch, vo chvíľach voľna, oboznamuje čitateľa s ich minulosťou.
- Heller využil komickú hyperbolu na zobrazenie podstaty vojenskej mašinérie, potlačujúcej prirodzenosť ľudskej individuality.
- V románe čitateľ nájde humor, satiru, iróniu, nonsens a čierny humor.

---

## Norman Mailer

**Americký básnik, dramatik, prozaik**  
**Nahí a mŕtvi** – román, dejové pásmo je rozdelené do 4 častí:  
1. Vlna  
2. Hlina a tvar  
3. Rastlina a prízrak  
4. Brázda  

Sú prerušované retrospektívami, ktoré sa týkajú jednotlivých postáv, dramatický spád zvyšuje pásmo Chór, pozostávajúce z dialógov románových postáv vrátane scénických poznámok.

- Dej sa odohráva pred koncom 2. svetovej vojny na tichomorskom ostrove Anopeopei a jeho základ tvoria boje medzi americkou a japonskou armádou.
- V centre románu je prieskumný oddiel seržanta Crofta, ktorý sa po vylodení zaoberá budovaním tábora a stavbou cesty do vnútra ostrova, kde je obranná línia Japoncov.
- Prieskumnú čatu vyšlú do japonského tyla, dozvedajú sa, že ich útrapy boli zbytočné, lebo bojové operácie sa na ostrove skončili pre vyčerpanosť japonských jednotiek.

Dej: autor vyjadril krutosť, absurdnosť a nezmyselnosť vojny naturalistickým zachytením vojnových útrap a reflexiami hrdinov. V hraničnej situácii sa obnažujú i konflikty prameniace z rasových a národnostných dôvodov, ale aj z odlišnej sociálnej skúsenosti jednotlivcov. Mailerovo majstrovstvo psychologickej kresby, využitie rôznych jazykových vrstiev, prelínanie časových rovín, striedanie štylistických postupov a uplatňovanie ironického nadhľadu svedčí o jeho schopnosti čerpať z podnetov modernej literatúry.

---

## Alexander Isajevič Solženicyn

**Ruský prozaik**, za protistalinské poznámky vo svojich osobných listoch bol zatknutý a poslaný do vyhnanstva na osem rokov. Osobné zážitky sa stali východiskom k napísaniu novely:

**Jeden deň Ivana Denisoviča**  
(hl. postava Ivan Denisovič – „vlastizradca“, väzeň č. 854, mal 40 rokov, bol odsúdený na 10 rokov za to, že bol istý čas v nemeckom zajatí)  
Po vydaní tejto novely nesmel publikovať. Táto novela hovorí o nútených prácach, do tej doby tabuizovaných. Autor opisuje jeden úplne bežný deň, taký, aké boli v stalinských táboroch skoro všetky.

Autor použil tri typy rozprávača:
1. Ivan Denisovič je nevzdelaný človek, teda nemôže prerozprávať dlhší príbeh, autor teda využil v ruskej literatúre známe rozprávanie skaz-rozprávanie (využíva sa v ruských rozprávkach) – anonymný rozprávač je na takom istom intelektuálnom a emocionálnom stupni ako hlavný hrdina, je schopný prerozprávať hlavné deje a myšlienky v 3. osobe singuláru tak, že čitateľ má pocit, akoby boli prerozprávane hlavnou postavou.
2. Rozprávačom je sám autor, vyjadruje filozofické názory a nastupuje vždy tam, kde vzdelanie Ivana a skaz-rozprávavača nestačí.
3. Rozprávačom je Ivan sám, používa 3. osobu, ale sprítomňuje deje minulé a vlastné myšlienky.

**Dej:** Príbeh človeka nespravodlivo odsúdeného k núteným prácam v sibírskom väzenskom tábore. Jeho deň je naplnený ťažkou prácou na stavbe v podmienkach sibírskej zimy a hlavne nezmerateľnou snahou o prežitie, ktorá sa prejavuje v jeho vzťahu k spoluväzňom a k biednemu, ale vzácnemu jedlu. Autor presvedčivo vysvetlil posun hierarchie hodnôt v živote väzňa. Rubeľ je tam lacnejší ako na slobode, teplo, nekvalitné jedlo, chvíľa odpočinku sú odmenou a impulzom. Ponižovanie jednotlivca je v tábore zákonom. Preto si vrýval do pamäti všetky predpisy a zákazy, aby sa mu desaťročný trest nepredĺžil.

---

## ROZPRÁVAČ

Rozprávač je základnou sujetovou kategóriou, je sprostredkovateľom medzi autorom a čitateľom, nemožno ho zamieňať ani stotožňovať s autorom.  
Sú štyri typy rozprávača: 
1. autorský
2. personálny
3. priamy 
4. oko kamery

---
<div align="left">

[Predchadzajúca](23.md)
</div>
<div align="center">
SPŠJM 2025 edit
</div>
<div align="right">

[Ďalšia](25.md)
</div>


