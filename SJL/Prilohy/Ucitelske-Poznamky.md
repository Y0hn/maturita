<div align="center">
    <div align="left">
        <a href="/README.md">Domov</a>
        >
        <a href="./SLOVENCINA.md">SJL</a>
    </div>
    <div align="right">
        <a href="./ustne-otazky.md">Otázky</a>
        |
        <a href="./ustne-okruhy.org.md">Okruhy</a>
        |
        <a href="https://drive.google.com/drive/u/1/folders/1hWhZNvgWC-8cb7jK5zRorX9WfCzyq_WF">Materály</a>
    </div>

# Učiteľské poznámky
</div>

## Sofokles: Antigona
Posielam Vám celú drámu Antigona, ktorá je povinná a treba ju prečítať.  Príjemný umelecký zážitok [:)](https://zlatyfond.sme.sk/dielo/2017/Feldek_Sofokles-Antigona/1)
Pre umelecký zážitok záznam z divadelnej [hry](https://www.youtube.com/watch?v=VnvmbRNLG4w&list=PLg1CKO8NpDSu9pq08CrcA1po6b47C4t80):

 
Antigona veselo [:)](https://www.youtube.com/watch?v=msY7uLLNoWU&t)

## Rímska literatúra
- básnici:
    - Publius VERGÍLIUS Maro - epos Aeneas
                                              
    - Publius OVÍDIUS Naso - báseň Umenie milovať
        - Metamorfózy - prebásnil 250 gréckych a rímskych bájí s motívom premeny
Quintus HORÁCIUS Flaccus - zbierky Ódy, Satiry, Listy

## Stredoveká literatúra
- (5. - 15.stor.)
- ORA ET LABORA (modli sa a pracuj)
- SPP: feudalizmus, nadvláda cirkvi, obd. križiackych výprav a morových epidémií
- znaky: 
    - anonymita
    - imitácia (hlavne biblie)
    - druhový a žánrový synkretizmus
    - postavy sú typizované a idealizované
    - ornamentálny štýl
    - literatúra náboženská a svetská
- Náboženská literatúra: 
    - typická postava - svätec, kňaz, mních
    - typický žáner LEGENDA
- Svetská literatúra: 
    - typická postava - rytier
    - typický žáner - rytiersky epos    

### Proglas
- prvá slovanská báseň
- stredoveký hymnus
- príhovor sv. Konštantína k Slovienom vo veršoch
- Proglas (predhovor, predslov, úvod) - Predhovor k prekladu Evanjelií
- autor: sv. Konštantín
- ornamentálny stredoveký štýl - text je bohatý na umelecké jazykové prostriedky
- hlavné myšlienky: autor vyzdvihuje:
    1. význam viery
    2. význam vzdelania
    3. význam šírenia viery vo vlastnom jazyku


## Základné pojmy štylistiky
- jazykový štýl, slohový postup, slohový útvar (žáner) - fungujú vo vzájomných vtťahoch
- JŠ a SP sú abstraktné pojmy, SÚ je konkrétny pojem = konkrétny text
- SÚ píšeme určitým jazykovým štýlom s použitím určitého slohového postupu
- SÚ, v ktorom použijeme viacero SP (napr. súkromný list, román) alebo patrí do viacerých JŠ (odborná prednáška) sa nazýva hybridný slohový útvar (žáner)

## Súkromný list
- znaky súkromného listu máte v priloženej prezentácii, je potrebné si ich zopakovať a dodržať!
- témy posielam na otvorenej karte, vložte mi tam text kontrolnej slohovej práce (nie e-mailom)
súkromný štýl je hybridný slohový útvar (žáner) - môžeme použiť všetky slohové postupy!!!
je žáner hovorového štýlu, môžeme použiť všetky štýlové vrstvy slovnej zásoby (okrem vulgarizmov) :)

### Moje dojmy z novej školy
   (List kamarátovi alebo bývalému spolužiakovi, v ktorom vyjadríš svoje dojmy a pocity zo štúdia na       SPŠ JM. Samozrejme, vyjadrite aj dojmy aj z dištančného štúdia):

#### Témy kontrolnej slohovej práce:
1. List - blahoželanie
(List blízkemu človeku, v ktorom mu blahoželáš k životnému jubileu a vyjadríš, čo pre Teba znamená)
2. Ľúbostný list
(List, v ktorom vyjadríš úprimne svoju lásku dievčaťu) - len pre zamilovaných:)
3. Neodoslaný list
(List známej osobnosti - športovec, hudobník....- , ktorému vyjadríš svoj obdiv. Nezabudni sa predstaviť.)


## Práca s textom
- prečítajte si ukážky z čítanky (Božská komédia, Sonety pre Lauru, Dekameron)
- nájdite v nich znaky renesancie
- vypočujte si dramatizácie novely z Dekameronu
https://www.youtube.com/watch?v=ROxZo8WUoho

## Španielska humanistická a renesančná literatúra
- najvýznamnejší predstaviteľ - Miguel de Cervantes y Saavedra
- najznámejšie dielo - satirický román Dômyselný rytier Don Quijote de la Mancha
- vzniká román ako literárny žáner
- [Video](https://www.youtube.com/watch?v=Jkwqod9Sb90&t)

Práca s textom
- prečítajte si úryvok a vysvetlite význam literárneho frazeologizmu "boj s veternými mlynmi"

## Povinné čítanie - Hamlet
Posielam link na stránku Zlatý fond literatúry. Tu si stiahnite tragédiu [Hamlet](https://zlatyfond.sme.sk/dielo/5000/Shakespeare_Hamlet-kralovic-dansky/1) a prečítajte.

## Matej Bel
- Veľká ozdoba Uhorska
- predstaviteľ slovenskej barokovej vedy, polyhistor
- rodák z Očovej
-Univerzita Mateja Bela v Banskej Bystrici
- najvýznamnejšie vedecké dielo - Notitia (Historicko - zemepisná vedomosť o novom Uhorsku)

#### Povinné dielo podľa ŠVP!!!
- básnická zbierka - mravoučná poézia (didakticko-reflexívna)
- básnik sa zamýšľa nad závažnými morálnymi problémami (reflexívnosť),
 - každá báseň má výchovné ponaučenie určené čitateľovi (didaktickosť)
 
Dielo má dve prvenstvá v slov. poézii:
1. prvé dielo napísané slovakizovanou češtinou 
2. prvé dielo napísané sylabickým veršom
 
[link](https://zlatyfond.sme.sk/dielo/165/Gavlovic_Valaska-skola-mravuv-stodola) na celú zbierku
 
Prečítať ukážky  z čítanky pre 1. roč. (básne zo zbierky Valaská škola...) 
Môžete použiť aj prezentáciu v prílohe.
 
Pre pobavenie :) báseň Hle človek opilý žádnemu nemilý:
 https://www.youtube.com/watch?v=-w6rjV8sQjw


### Lexikológia (pojem a slovo)
- lexikológia = náuka o slove a slovnej zásobe (lexis = slovo, logos = veda, náuka)
- pojem a slovo (sémantický trojuholník)
- slovná zásoba (SZ) = súhrn všetkých slov v jazyku
- jadro SZ (základná SZ), okraj SZ 
- vnútorné členenie SZ podľa rôznych kritérií

#### Systém slovnej zásoby.
- členenie SZ podľa rôznych kritérií
- vzťahy medzi lexikálnymi významami slov
- pozorne si preštudujte prezentácie a urobte si aj interaktívne cvičenia, slúžia na precvičenie učiva

#### Časové zmeny v SZ
- zastarané slová (historizmy, archaizmy)
- novovzniknuté slová (neologizmy)
- obohacovanie SZ

#### Tvorenie slov. Obohacovanie SZ
- odvodzovaním
- skladaním
- skracovaním

### Lexikografia. Druhy slovníkov
- lexikografia = náuka o slovníkoch (lexis = slovo, grafó = písať, spisovať)
- druhy slovníkov

## Klasicizmus v európskych literatúrach
- 17-18. stor.
- classicus (vzorový, dokonalý) - dokonalé umenie pre vyššie spoločenské vrstvy
- kolíska klasicizmu - Francúzsko za vlády Ľudovíta XIV. (Kráľ Slnko)
- prísne pravidlá tvorby , delenie žánrov na vysoké (tragédia) a nízke (komédia)
- vzorom je antika, 3 jednoty
- základný konflikt : rozum & cit (láska & povinnosť)
- najvýznamnejší predstavitelia Pierre Corneille (kornej) - dráma CID (sid)
- Moliére (moliér) - komédia Lakomec
 
### Pierre Corneille: Cid
Piere Corneille (pier kornej) - francúzsky dramatik
- najznámejšie dielo: dráma Cid (sid)
- námet zo španielskej histórie (Cid je španielsky stredoveký rytier z rytierskeho eposu !!!!)
- hlavná postava -  rytier Don Rodrigo (Cid)
                               Cid je titul (pán)
- najkrajšie zachytený konflikt  rozum&cit
- tragikomédia (pôvodne komédia) - prelínajú sa komické a tragické prvky
                                                          porušil klasicistické  pravidlo o znakoch žánrov!!!
- veršovaná forma

### Moliére
- významný predstaviteľ francúzskej klasicistickej drámy
- dramatik, majiteľ kočovnej hereckej spoločnosti, herec, režisér
-vytvoril charakterové typy postáv
- písal komédie, v ktorých vykresľuje ľudské charaktery do detailov
 Lakomec ( lakomstvo), Mizantrop ( odľud),  Don Juan (záletník), Tartuffe (pokrytec),
 Zdravý nemocný (hypochonder),  Meštiak šľachticom (malomeštiak),  Škola mužov, Škola žien,......
- povinné dielo- komédia Lakomec [link](https://www.youtube.com/watch?v=veF1I3lCagw&t)

## 1. kodifikácia jazyka - Anton Bernolák
1. kodifikácia slovenského jazyka - Anton Bernolák 1787
- základom bola kultúrna západoslovenčina (jazyk vzdelancov z okolia Trnavy)
- fonetický pravopis (píš ako počuješ)
- odlišnosti od súčasnej normy
- kodifikačné diela : jazykovedný spis Jazykovedno-kritická rozprava o slovenských písmenách
                                1. slovenská gramatika - Grammatica slavica (Slovenská gramatika)

V období klasicizmu používali básnici časomieru.
Časomiera (časomerná prozódia, časomerný verš) je prvý zo štyroch typov verša  (+ sylabický, sylabo-tonický, voľný verš).
Je prevzatý z antickej literatúry (Homér, Vergílius,...)
Časomerná poézia sa nerýmuje.
Časomierou  písal Kollár (Předspěv Slávy dcery) a Hollý

## Ján Kollár: Slávy dcéra
kompozícia: Předspěv + 5 spevov 1. Sála, 2. Labe- Rén- Vltava, 3.Dunaj, 4.Léthe (Slovanské nebo), 5.Acheron (Slovanské peklo)
forma: Předspěv je napísaný časomierou, spevy sú sonety
celé dielo je napísané po česky !!!

### Ján Kollár: Slávy dcéra (Předspěv)
- významný predstaviteľ slovenskej klasicistickej poézie
- jeho tvorbu ovplyvnili životné udalosti. hlavne štúdium evanjelickej teológie v Nemecku:
1. zažil nemecký nacionalizmus a šovinizmus, vyvraždenie slovanských národov (lužických Srbov) v Nemecku - vznik MYŚLIENKY VŠESLOVANSKEJ VZÁJOMNOSTI
-odmietol spisovnú slovenčinu, celé svoje dielo napísal po česky
2. láska k Frederike Wilhelmíne Schmidtovej = MÍNA zo Slávy dcery
Povinná časť zo slávy dcéry je Předspěv
https://www.youtube.com/watch?v=fGWdRGzLNyY&t=284s

Domáca úloha - práca s textom -  Předspěv
Vypracujte si ústne úlohy k ukážke 1 z novej učebnice Literatúra II. :
str. 11 -  úlohy 1,2,3
str. 12 - úlohy 4 - 9
str. 13 - úlohy 1, 2
Budeme ich robiť zajtra na hodine. 
Hlavné myšlienky Předspěvu:
Předspěv je povinná časť Slávy dcery. Je napísaný časomierou, ktorá pri prednese znie ako pateticky, smutne, ako nárek. Preto býva označovaný ako žalospev (elégia). Básnik žiali nad osudom ponemčeného, vyvraždeného slovanského kmeňa Lužických Srbov. Títo polabskí Slovania obývali v minulosti rozsiahle územia okolo rieky Labe až po Vislu, okolo Dunaja až po Baltické more. Toto územie považuje za posvätné.  Bola to ich vlasť, ktorá sa neskôr stala ich cintorínom. Básnik sa o tom sám presvedčil počas svojich štúdií v Nemecku. Keď prišiel na tieto miesta, našiel už iba slovanské mená na pomníkoch ako dôkaz, že tu v minulosti Slovania naozaj žili. Ostatní už boli ponemčení.
         Obáva sa, aby rovnaký osud nestihol aj  jeho národ. Záchranu vidí v Rusku, symbolom ktorého je v ukážke mocný dub. Bolo to preto, že ruský národ bol v tom čase jediný slobodný slovanský národ s vlastným štátom (jeho význam ešte stúpol po porážke Napoleona). 

### Svätopluk 
- národný epos, "víťazská báseň v 12 spevoch", napísaný bernolákovčinou, časomierou
- forma antická - epos podľa vzoru homérskych eposov (časomiera, kompozícia)
- obsah národný (námet z obdobia Veľkej Moravy) 
- [link](https://referaty.aktuality.sk/jan-holly-svatopluk/referat-2510)


## Janko Chalupka 
- predstaviteľ klasicistickej drámy
- prvý slovenský dramatik
- starší brat Sama Chalupku
- evanjelický kňaz, pôsobil v Brezne (predloha Kocúrkova)
- písal satirické komédie (frašky)
- najvýznamnejšia komédia Kocúrkovo alebo Len aby sme v hanbe nezostali
- písal slovakizovanou češtinou, po 2. kodifikácii prepísal všetky hry do spisovnej slovenčiny)
- vytvoril charakterové postavy

### Kocúrkovo
- komédia (fraška v 3. dejstvách)
- kritika odrodilstva, odnárodňovania, nevzdelanosti, hlúposti (kocúrkovčina)
- charakterové typy postáv ( charakterizuje aj menami)
- zobrazuje 3 spoloč. vrstvy:  
    1. upadajúce zemianstvo (Pán z Chudobíc)
    2. remeselnícka vrstva (Tesnošil a jeho rodina)
    3. uvedomelá inteligencia (učiteľ Sloboda)
- posielam krátke [video](https://www.youtube.com/watch?v=YvWadNh7rVM)
- rozhlasová [hra](https://www.youtube.com/watch?v=rFfk64oFhhQ)

## Znaky romantizmu
- koniec 18. - 1. polovica 19. stor.
- obdobie revolúcií (Francúzska buržoázna rev. - rev. 1848/49 v R-U)
- ústredný pojem - SLOBODA - boj za národnú slobodu, sloboda tvorby
- víťazí CIT nad rozumom
- konflikt sen - skutočnosť
- znaky romantizmu
- vlastnosti romantického hrdinu
- viď prílohy [video](https://www.youtube.com/watch?v=CwX-8TL-zqY)


## Romantizmus v nemeckej literatúre
- najvýznamnejší predstavitelia
Johann Wolfgang Goethe - veršovaná dráma Faust
- sentimentálny román vo forme listov a denníkových zápiskov Utrpenie mladého Werthera
 
### Friedrich Schiller - dráma William Tell

## A. S. Puškin: Kapitánova dcéra
- povinné dielo

## Romantizmus v slovenskej literatúre
- krátke, ale významné obdobie ( 1840-1850)
-  vedúca osobnosť tohto obdobia Ľ. Štúr - śtúrovci
- boj za slobodu a práva národa v R-U monarchii - revolúcia 1848/49 (skončila sa neúspešne)
- aj v literatúre - boj za národnú slobodu
- 2. kodifikácia  spisovného jazyka- 1843
Predstavitelia slovenskej romantickej literatúry - najviac sa rozvíja poézia):
 1. Poézia - Samo Chalupka, Janko Kráľ, Andrej Sládkovič, Ján Botto
 2. Próza -   Jozef Miloslav Hurban, Ján Kalinčiak
- silný vplyv ľudovej slovesnosti - v jazyku (kodifikácia stredoslov. nárečí)



- v žánroch (balady, povesti)
- v témach (jánošíkovská téma, protiturecká)
- v JP ( prevzaté z ľudových piesní - opakovacie figúry, zdrobneniny, združený rým)
- v prozódii (sylabický verš prevzatý tiež z ľudových piesní)

## 2. kodifikácia
- Štúr, Hurban, Hodža -  1843 na fare Hurbana  v Hlbokom
- pravopis fonetický
- základ - stredoslovenské nárečia ("lebo boli najčistejšie a najpekňejsje")
- kodifikačné diela: jazykovedný spis Ĺ. Štúra:  Nárečja slovenskuo alebo potreba písaňja v tomto nárečí gramatika Náuka reči slovenskej
- jazyk získal celonárodnú platnosť
- novým jazykom písali všetci štúrovci
- prvých 8 básní J. Kráľ
- .1. veľké dielo v štúrovčine: Marína

## Samo Chalupka: Mor ho!
Mor ho! veselo [:)](https://www.youtube.com/watch?v=rfpofML0IMg&t)


Prečítajte si úryvky z balady J. Kráľa. V nej vraj vytvoril J. Kráľ najkrajšieho romantického hrdinu v celom európskom romantizme. Premyslite si túto charakteristiku romantického hrdinu. 

## J. Kráľ: Zakliata panna vo Váhu a divný Janko
<div align="center">
    
    Často blúdim, táram sa cez celý boží deň,
    hľadajúc kolenačky aspoň dáky kameň,
    na ktorý by si oprel boľavú hlavičku
    a zadriemal zmorený aspoň len trošíčku.
    Ale čo je nemožnô, to ani nehľadaj,
    pokoja mať nemôžeš, všetko kričí: hybaj!
    Odzadu plameň čierny ako rieka tečie,
    spredu ma dač nasilu temer ťahá, vlečie.
    A ja na zemi ležím, ani palcom kývať
    nevládzem, a musím sa na to všetko dívať.
    Vtedy — v tak biednom stave moja duša letí
    do tých krajov posvätných, tej mojej pamäti,
    a ľahne si pod dáku tam starú svrčinu,
    a zaspí ak’ v oleji aspoň za hodinu.
    
    (.................)
    
                Synček je veľmi divný, nikdy nie veselý,               
    hrdý, ukrutný, divý, hockde taísť smelý;
    nikoho si neváži, nikomu nedvojí,
    v ľuďoch lásky nehľadá, hnevu sa nebojí;
    ľudia ho nenávidia, on sa chce vypomstiť,
    jemu všetko jedno je: dneska či zajtra hniť.
    Otec ho ako koňa mláti od malička,
    s plačom ho napomína biednučká mamička;
    ale čo sám archanjel prvší z neba stúpi,
    ver Janík ani tomu na krok neustúpi.
    Kamarátstva netrpí, na sebe prestáva,
    samotný na nábreží on Váhu sedáva:
    často keď s koňmi idú za rána bieleho,
    ešte ho tam vídajú, chudáka, smutného.
</div>

Čítajte viac: [link](https://zlatyfond.sme.sk/dielo/171/Kral_Zakliata-panna-vo-Vahu-a-divny-Janko/1#ixzz6bJUCa721)

## Janko Kráľ
- najrevolučnejší štúrovský básnik, bol väznený v Šahách za buričstvo počas rev. 1848/49
- burič a čudák, volali ho "divný Janko" podľa najznámejšej balady
 - napísal prvých 8 básní v štúrovčine
- silný vplyv ľudovej slovesnosti - písal krásne balady
- najznámejšia balada: Zakliata panna vo Váhu a divný Janko
- [link](https://zurnal.pravda.sk/spolocnost/clanok/364559-janko-kral-podivin-rebel-cynik-no-najma-genialny-basnik/)

## Andrej Sládkovič
- významný predstaviteľ romantickej poézie

## A. Sládkovič: Detvan
- lyricko - epická básnická skladba s témou národnou
- epická zložka - dej
- lyrické zložky - opisy prostredia (krásna podpolianska príroda), opisy postáv
- 5 spevov: Martin, Družina, Slatinský jarmok, Vohľady, Lapačka
- idealizácia postáv - ĽUD:  pastier oviec Martin Hudcovie a jeho milá Elena
                                - ŠĽACHTA: kráľ Matiáš (Matej Korvín)  

## A. Sládkovič: Marína
- povinné dielo
- ľúbostná báseň
- námet - nešťastná láska A. Sládkoviča k Márii Pišlovej z Banskej Štiavnice
- 291  10-veršových strof
- ústredná téma: láska: láska
Marína je trojspev o : KRÁSE - symbolom krásy je Marína
                                   LÁSKE - k vlasti
                                                - k žene
                                    MLADOSTI - mladosť je stav duše a nie tela

Smrť Jánošíkova veselo (Baštrng) [:)](https://www.youtube.com/watch?v=cdcbrOELKZQ&t)

## Ján Kalinčiak
- významný predstaviteľ slovenskej romantickej prózy.
- najčastejším námetom je život zemianskej vrstvy, ako prvý slov. spisovateľ zobrazuje ZEMIANSTVO !!!
-  pochádzal z Turca od Martina.
-  matka, ktorá pochádzala zo slávneho turčianskeho  zemianskeho rodu Ruttkayovcov, mu od       detstva rozprávala príbehy a povesti o zemanoch a zemianskych rodoch. 
 
 - najznámejšie dielo J. Kalinčia

## Hodžovsko 
- hattalovská reforma
- Martin Hattala - rodák z Trstennej na Orave, profesor jazykovedy na Karlovej univerzite v Prahe
M.M.Hodža ho požiadal o spoluprácu na poslednej zásadnej jazykovej úprave
 
## Hodžovsko - hattalovská reforma 1851
najvýznamnejšia udalosť literatúry matičného obdobia
 - Po r.1848 funguje medzi Slovákmi Štúrova slovenčina (Štúrovci), bernolákovčina (katolíci), nová staroslovienčina (evanjelici uznávajúci Kollára), biblická čeština (ostatní evanjelici) – nutné zjednotenie.
  - Október 1851, Bratislava – dohoda o zavedení jednotnej podoby spisovného jazyka – Štúrovho s úpravami Hodžu a Hattalu.
 - Zmeny M. Hattalu: Krátka mluvnica slovenská (1852) - nová gramatika SJ
 
### Zmeny Martina Hattalu:
 - Zaviedol y, ý
 - Pred e, i sa mäkkosť Ď, Ť, Ň, Ľ prestala označovať
 - Zaviedol ä, ľ, é
 - Zaviedol písanie dvojhlások ia, ie, iu, ô
 - Zaviedol  l  v 3. os. j.č. min. času slovies  (utekal)
 - Rozdelil slová na 9 slovných druhov (chýbali častice)
 
## REALIZMUS
### Honoré de Balzac
- najvýznamnejší predstaviteľ francúzskeho realizmu
- písal romány- realistický román = balzacovský román
- rozsiahle dielo- okolo 100 románov, ktoré tvoria cyklus Ľudská komédia
- typizácia postáv - zo všetkých spoločenských vrstiev
- zatiaľ iba život a dielo autora, rozbor románu Otec Goriot na budúcej hodine
 
### Fiodor Michailovič Dostojevskij
- Významný predstaviteľ ruského realizmu. 
- Zakladateľ psychologického románu - vo svojej tvorbe  prenikal do psychiky svojich postáv. 
- Celý život mal tragický. Jeho otec, pôvodne lekár, bol alkoholik a tyran. Bol statkár, tak vykorisťoval nevoľníkov, až ho napokon zabili. 
- Počas štúdia na vojenskej akadémii bol Dostojevskij obvinený z politického  sprisahania proti cárovi a odsúdený na trest smrti. Keď už bol na popravisku pod šibenicou, oznámili mu, že cár ho omilostil - dostal 4 roky vyhnanstva na Sibíri. Odchádza do väzenia, drastické podmienky zmenili jeho životnú filozofiu. Trpel tam epileptickými záchvatmi. Po návrate sa začal venovať literatúre. Zomrela mu žena, aj brat. Zadlžil sa, hral hazardné hry a  prehral celý majetok. Zomrel opustený a chudobný.

### Realizmus v slovenskej literatúre
- SPP
- rozvíja sa v dvoch vlnách (fázach)
1. vlna- opisný realizmus (Vajanský, Hviezdoslav, Kukučín) - téma zemianstva
2. vlna- kritický realizmus (tajovský, Timrava) - téma slovenskej dediny

## Sylabotonický veršový systém (verš) 
- tretí veršový systém (po časomernom  a sylabickom )
- prízvučný verš ( tonus=prízvuk) využíva prirodzený prízvuk v SJ 
- prízvuk je v SJ na prvej slabike slova (vo viacslabičných slovách ďalší na nepárnej) alebo na  slabičnej predložke
- jednoslabičné slová sú neprízvučné
- základnou jednotkou je stopa (jamb, trochej, daktyl) viď prezentácia!!!

## P. O. Hviezdoslav
- jeden z najväčších slovenských básnikov
- predstaviteľ realistickej poézie
- básnik Oravy
- na úvod posielam prezentáciu o živote básnika
 
Pozrite si výbornú prezentáciu, ktorá by vám mala objasniť teóriu. Skúste si urobiť do zošita aj úlohu na konci prezentácie. Nepodliehajte panike, ja sa k tomuto učivu určite v škole vrátim:)

### Tvorbu P.O.Hviezdoslava tvorí:
1. Lyrika
2. Epika
3. Dráma
4. Preklady
 
### Lyrika P.O.Hviezdoslava
- nazýva sa lyrika veľkých cyklov. Cyklicky sa opakujú témy (ľud, mládež, príroda, práca,kritika panských vrstiev, zmysel života a básnickej tvorby...)
- Tvorí ju 8 lyrických cyklov:
    - Sonety - 21 sonetov
    - Žalmy a hymny- "hovory s bohom" - duchovná poézia, pri príležitosti náboženských sviatkov
    - Letorosty (=letokruhy) - umelecký životopis básnika, 3 časti, Letorosty II. = "čierny rok"
    - Prechádzky jarom, Prechádzky  letom - prírodná lyrika
    - Stesky (smútky), Dozvuky
    - Krvavé sonety- 1. svetová vojna
- [link](https://www.youtube.com/watch?v=CwX-8TL-zqY)

## Realizmus 2. vlna
- kritický realizmus - sociálna kritika dediny
- kritika ľudu, jeho nedostatkov
- dedinské poviedky, postavy obyčajných dedinských ľudí
- kladú dôraz na vnútorný svet človeka, jeho sociálne problémy
- už nezobrazujú zemianstvo, ktoré postupne splynulo s ľudom
- predstavitelia: 
    - Jozef Gregor - Tajovský
    - Božena Slančíková - Timrava
    - Ľudmila Podjavorinská

### Jozef Gregor - Tajovský
- pochádzal z Tajova
- pochádzal z mnohodetnej rodiny, vychovali ho starí rodičia
- študoval  na gymnáziu v Banskej Bystrici, na učiteľskom ústave v Kláštore pod Znievom, na hospodárskej akadémii v Prahe
- pôvodným povolaním učiteľ, neskôr bankový úradník
- písal poviedky a divadelné hry

#### Maco Mlieč <J.G.- Tajovský>
- povinné dielo podľa ŠVP, posielam celú poviedku [:)](https://zlatyfond.sme.sk/dielo/127/Tajovsky_Maco-Mliec/1)
- [link](https://www.youtube.com/watch?v=K-0xyS2yd7Q)
- [link](https://www.youtube.com/watch?v=xkjABXDS6QU&t)

#### Statky - zmätky <J.G.- Tajovský>
- dráma v 4 dejstvách
- majetkový konflikt
- [link](https://www.youtube.com/watch?v=lWnMC-XdU5E)

### Božena Slančíková - Timrava
- významná predstaviteľka 2. vlny slovenského realizmu
- povinné dielo novela Ťapákovci (posielam celú novelu)
- novela Hrdinovia s témou 1.svetovej vojny 

## Literárna moderna
- koniec 19. stor. začiatok 20.stor. - obdobie prudkých spoločenských zmien
- moderna = moderný: 
    - moderné umelecké smery,
    - pocity moderného človeka (smútok, pesimizmus, sklamanie, osamelosť)
 - Moderné umelecké smery, ktoré tvoria modernu: 
    - symbolizmus
    - impresionizmus (francúzski maliari)
    - dekadencia
- najvýznamnejší predstavitelia: 
    - francúzski "prekliati básnici" - nepochopení, odsúdení spoločnosťou, pretože ju kritizujú ( malomeštiactvo, pokrytectvo, viera...):
    - Charles Baudelaire - básnická zbierka Kvety zla (oxymoron)
    - Paul Verlain
    - Jean Arthur Rembaud
- bohémsky spôsob života
- [link](https://referaty.aktuality.sk/svetova-literarna-moderna/referat-29496)

### Básnické avantgardy
- z franc. ľ avavtgard = predvoj
- sú to najmodernejšie umelecké smery na zač. 20. stor.
- všetky vznikli v maliarskom umení
- najvýznamnejšie predvojnové avantgardy: 
    - dadaizmus (ako vzniká dadaistická báseň)
    - futurizmus
    - kubizmus (kaligram)
Naštudujte si znaky jednotlivých umeleckých smerov z prezentácií

 
## Svetová medzivojnová literatúra (1918 - 1945)
- SPP: 
    - .1. svetová vojna (1914 - 1918) a jej dôsledky !!!
    - rozpad RU monarchie + vznik ČSR
    - ústrednou témou medzivojnovej literatúry je 1. svetová vojna
    - hospodárska kríza - chudoba a vysťahovalectvo
    - vznik a nástup fašizmu v Taliansku v 30.rokoch v Nemecku

### Ernest Hemingway
- americký spisovateľ
- nositeľ Nobelovej ceny za literatúru
- príslušník Stratenej generácie
- životopis a prehľad tvorby (prezentácia)
- novela Starec a more
- [link](https://www.youtube.com/watch?v=NPdhnRjaAc8)

#### Starec a more <Ernest Hemingway>

    V duchu oslovoval vždy more v ženskom rode, teda ako la mar, tak to totiž robia Španieli, veď ho milujú. Hoci aj, tí, čo ho zbožňujú, sa chvíľami vyjadrujú o ňom nepekne, zakaždým však tak, akoby bolo ženou, teda v ženskom rode. Ale niektorí mladší rybári, ktorí majú na lanách namiesto plavákov bóje a brázdia vody na motorových člnoch, kúpených vtedy, keď žraločia pečeň mala cenu zlata, menujú ho el mar, používajú teda mužský rod. Vyjadrujú sa o ňom ako o priestranstve, o sokovi, ba dokonca nepriateľovi. Ale starec vždy o ňom uvažoval ako o žene, ktorá alebo pociťuje k človeku veľkú náklonnosť, alebo mu ju odopiera, a ak aj hýri a zahadzuje sa, tak len preto, že raz už je taká. Aj mesiac naňho pôsobí ako na ženu, pomyslel si.
    *
    Takto nič nedosiahnem, pomyslel si. Ústa mal také vysušené, že vlastne nevládal hovoriť, ale teraz nemal čas nabrať si vody. Tentoraz ju musím k člnu pritiahnuť, pomyslel si. Ďalšie okruhy už nevydržím. Ale vydržíš, povedal si. Vydržíš nekonečne veľa okruhov.
    Pri ďalšom okruhu ju takmer dostal, ale ryba sa zasa vyrovnala a pomaly odplávala.
    Ryba, ty ma zabíjaš, pomyslel si starec. Veď máš na to právo. Nikdy v živote som nevidel väčšieho, krásnejšieho, pokojnejšieho a dôstojnejšieho tvora, ako si ty, sestra moja.

    Na základe ukážky charakterizujte štýl E. Hemingwaya v románe Zbohom zbraniam.

#### Zbohom zbraniam <Ernest Hemingway>
    Čakal som vonku na chodbe. Čakal som dlho. Sestra prišla k dverám a prišla ku mne.
    „Obávam sa, že pani Henryovej je veľmi zle,“ povedala. „Obávam sa o ňu.“
    „Je mŕtva?“
    „Nie, ale v bezvedomí.“
    Podľa všetkého mala jedno krvácanie za druhým. Nemohli jej to zastaviť. Vošiel som do izby a ostal pri Catherine, kým neumrela. Po celý čas bola v bezvedomí a neumierala veľmi dlho.
    Vonku pred izbou na chodbe som sa spýtal lekára: „Môžem ešte dnes večer niečo vykonať?“
    „Nie. Nič sa už vykonať nedá. Môžem vás odviezť do hotela?“
    „Nie, ďakujem. Ja tu chvíľu ostanem.“ (...)
    „Vy choďte von!“ povedal som. „Aj tá druhá!“
    Ale keď som ich vyhnal von a zatvoril dvere a zhasol svetlo, aj tak to bolo nanič. Bolo to ako lúčiť sa so sochou. Po chvíli som vyšiel von, pobral sa z nemocnice a v daždi som sa vracal k hotelu.

 
### Expresionizmus
Jeden z najsilnejších umeleckých smerov v medzivojnovom období.
vznikol vo výtvarnom umení (E: Munch)
expressus- výraz, výrazný, ostrý, vyhrotený - silné témy, emócie, vyhrotené situácie, konflikty, výrazné postavy
zameriava sa na vnútorné pocity (psychologizácia)
ako jeden z prvých ho použil E. M. Remarque v románe Na západe nič nové
V slov. literatúre: J. C. - Hronský: Jozef Mak
Milo Urban: Živý bič

#### Na západe nič nové <Remarque>
- posielam prezentáciu aj podrobný rozbor románu
- pripomínam, že román je povinný, je potrebné ho prečítať


#### Peter a Lucia <Romain Rolland>
- francúzsky prozaik a  dramatik medzivojnového obdobia
- profesor na Sorbone
- veľký humanista,  pacifista - odmietal vojnu
- nositeľ Nobelovej ceny za literatúru za rok 1916 - finančnú odmenu venoval medzinárodnému Červenému krížu na vyhľadávanie rodičov      vojnových sirôt
- svoj nesúhlas s vojnou vyjadril v novele Peter a Lucia - je to jeho najznámejšie dielo
- [link](https://www.youtube.com/watch?v=V0ZxFxEE8mI&t)
- [link](https://www.youtube.com/watch?v=2TYHxG0HnBo)
 
## Slovenská medzivojnová literatúra
 -spoločensko - politické podmienky rozvoja medzivojnovej literatúry
 - charakter literatúry sa mení- poézia, próza aj dráma sú bohato vnútorne štruktúrované
 - rozvíja sa v nich viacero umeleckých smerov

## Emil Boleslav Lukáč
- život a tvorba
- neosymbolizmus
- spracovanie témy lásky v tvorbe E. B. Lukáča - zbierka O láske neláskavej
- básne Nenávidíme?Milujeme?, Paradoxon, Večná parabola,

## Ján Smrek
- život a dielo Jána Smreka
- prečítajte si báseň Cválajúce dni, je povinná

### Ján Smrek - rozbor básní
- Zobrazenie témy láska a žena v básnickej zbierke Cválajúce dni
- Prečítajte si básne Dievča v rozkvete, Balada noci májovej, Mne dedinčanka stepilá, Balada o cynickom milovaní, Pieseň,
- Dievča od tlačiarenského stroja
- [Link](https://www.zones.sk/studentske-prace/basne/10514-cvalajuce-dni-jan-smrek/) na básnickú zbierku
 
### Laco Novomeský
- prvý moderný slovenský básnik
- predstavitaľ proletárskej poézie (proletársky pôvod, bol komunista, sociálne témy v tvorbe)
- predstaviteľ ľavicovej avantgardy (vplyv moderných umeleckých smerov)
- patril medzi "davistov" - príslušník mladej pokrokovej generácie umelcov zoskupených okolo časopisu DAV
- slovenský básnik najviac ovplyvnený poetizmom

#### Kondotiér <Laco Novomeský>
- Báseň zo zbierky Svätý za dedinou. Zbierka vyšla v roku 1939 a básnik v nej reaguje na udalosti spojené s 2. svetovou vojnou.
- Tak je to aj v básni Kondetiér.
- Význam slova kondotiér je stredoveký veliteľ žoldnierov, obrancov mesta v Taliansku. Je to teda vojak, čo naznačuje aj tému básne.
- Báseň má premyslenú kompozíciu, tvoria ju tri strofy, ktoré významovo na seba nadväzujú. Novomeský majstrovsky pracuje s jazykom, na vyjadrenie významu využíva lexikologické vlastnosti slov, hravosť jazyka, čo je vplyv poetizmu.
- V texte využíva dvojice slov s rovnakým slovotvorným základom, teda paronymá: 
    - muškát - mušketa 
    - hlava - hlaveň
- .1. strofa sa začína poetickým opisom kúzelne krásneho domu s oknami ozdobenými muškátmi, s hlavou obyvateľa v okne. Vystihuje ešte mierovú atmosféru, hoci epiteton ustatý dom už naznačuje, že doba sa zhoršuje.
- V 2. strofe je už vyjadrený náznak vojny - rozochvel sa dom zodretý. V obloku je hlava kondotiérova, teda vojaka, ktorý ho bráni, v okne je už miesto muškátu hlaveň muškety. Použitie týchto slov vyjadruje vypuknutie vojny.
- V 3. strofe použil Novomeský kalambúr " hlava na hlavni " tak kŕčovito leží , aby v okne zas muškát rozkvital. Vojak sa obetoval, zomrel, aby zase bol mier, a aby dom bol znovu kúzelne krásny a šťastný.

### Nadrealizmus
- prvá slovenská básnická avantgarda
- vznikol pod vplyvom francúzskeho surrealizmu


### Diskusný príspevok
Posielam podrobný materiál, v ktorom máte charakterizovaný DP ako slohový útvar, jeho znaky, kompozíciu a JP.
Sú tam aj vzorové texty, pozrite si ich.

#### Témy na kontrolnú slohovú prácu:
1. V tejto škole som sa stal dobrým odborníkom aj lepším človekom....
    - (Slávnostný prejav absolventa na rozlúčke so školou)
2. Naša alma mater má 105 rokov...
    - ( Slávnostný prejav pri príležitosti 105. výročia vzniku našej školy)
3. Osobnosti tvoria dejiny...
    - (Slávnostný prejav pri príležitosti otvorenia pamätnej izby (odhalenia sochy) významnej osobnosti našej obce (mesta, regiónu))
 
4. ,, Postoj, chvíľa, si krásna..."
    - (Slávnostný prejav žiaka na stužkovej slávnosti)
 
5. Dokedy sa môžeme takto správať k svojmu mestu (obci)....?
    - (Diskusný príspevok v prospech zachovania prírodného prostredia namiesto realizácie veľkého developerského projektu)

### Milo Urban: Živý bič (práca s textom)
Prečítajte si úryvok z románu a  vypracujte nasledujúce úlohy:
1. Na základe úryvku porovnajte postoj Ráztočanov na začiatku a na konci vojny.
2. Štýl románu je krásny, bohato lyrizovaný. Vypíšte z textu a pomenujte 10 rôznych  lyrizujúcich jazykových prostriedkov.
3. V 4. odseku ukážky sa nachádza slovo "súc", ktoré vyvolalo toľko vzrušenia v maturitnom teste. Je to archaický slovesný tvar. Napíšte jeho neurčitok.
 
        Na počiatku Ráztočania nechápali ani, čo sa to vlastne stalo: poznali to slovo i užívali ho vo svojich rečiach, týkajúcich sa minulosti, ale vtedy nebolo v ňom nič strašné. Polia neboli rozryté, mestá nehoreli a krv, akási zvláštna, krásna krv, bezbolestne vytekala z rán. Ba ani v smrti nebolo nič hrozné. (...)
        A nechápali Ráztočania ani neskoršie, keď už vojna bola v plnom prúde. Ráztoky - ako sa vravelo – ležali pánubohu za chrbtom, v najsevernejšej čiastke Slovenska; zvesti, ktoré sem prichodili, boli ako precedené, bez sily, bez ostria. (...)
        Tak nechápali Ráztočania dlho a možno neboli by pochopili vôbec, keby ich vojna svojou surovou rukou nebola chytila za driek a keby im nebola uderila priamo na srdce. Ale vojna neváhala. Ráztoky, hoci ležali pánubohu za chrbtom, našla a ponorila ich do víru ukrutnej svetovej ruvačky. (...)
        Ale vtedy, asi po troch rokoch, na jar, prišiel do Ráztok človek v zaprášenej vojenskej uniforme, odstávajúcej od predčasne vyschnutého tela. Bol nahnutý k zemi a ako šiel, vietor, čo dobehol časom od hôr, svieži, ihravý, nadnášal mu pravý rukáv, v ktorom nebolo ruky. Tvárou od pravého oka, trošku prižmúreného, tiahla sa mu dlhá jazva, ktorá odniesla so sebou kus energického nosa, prešla cez ústa a končila sa až na brade, súc silne nasiaknutá farbou nedávno zahojenej rany, ktorá ju robila živou, zreteľnou, akoby schválne vymaľovanou, aby ju každý videl a nezabudol hneď na ňu. Tak, ako sa tiahla naprieč tvárou, robila dojem rany, čo vznikla pod úderom biča; tvár pod ňou akosi sa vypäla, stuhla i dostala zvláštny, slávnostný výraz pamätnej tabule, pevne pribitej dvojicou hnedých očí na hlave.
        * * *
        Boli to ako posledné kŕče, v ktorých sa Ráztoky vypäli, aby zabudli na krvavú hrôzu, na desivý sen, trvajúci štyri a pol roka. Ráztočania, mäkký, poddajný ľud, čo toľké roky dal sa hniesť príkorím, zmenil sa na živý, mocný bič, vystrel sa vo vzduchu, zapráskal a po dlhom váhaní, okolkoch zaťal do živého.  

#### Vaše vypracovanie:
1. )	Na začiatku nepoznali vojnu, nevedeli čo si majú myslieť 
Na konci chceli na jej hrôzu zabudnúť, pohŕdali ňou a chceli sa pomstiť
2. )	krásna krv - epiteton
ležali pánubohu za chrbtom - metafora
zvesti, ktoré sem prichodili - personifikácia 
vojna neváhala - personifikácia 
víru ukrutnej svetovej ruvačky - epiteton 
vojna svojou surovou rukou nebola chytila za driek - metafora 
bez sily, bez ostria - gradácia
vietor, čo dobehol - personifikácia 
Boli to ako posledné kŕče - prirovnanie 
tabule, pevne pribitej dvojicou hnedých očí na hlave - metafora 
3. )    byť

### Dokumenty k MS zo SJL
 Posielam  záväzné dokumenty k MS zo SJL:
1. Cieľové požiadavky MŠ na MS zo SJL - dokument NÚCEM, obsahuje základné pojmy zo SJ a slovenskej literatúry, ktoré musí ovládať každý maturant, je dôležitý pri príprave na EČ MS.
2. Osnova maturitných zadaní zo SJL - je to interný dokument  našej školy, osnova MZ na ÚFIČ.
 
Tieto dokumenty si prezrite, budeme sa nimi riadiť počas prípravy na MS.

## Expresionizmus
Jeden z najsilnejších umeleckých smerov v medzivojnovom období.
vznikol vo výtvarnom umení (E: Munch)
expressus- výraz, výrazný, ostrý, vyhrotený - silné témy, emócie, vyhrotené situácie, konflikty, výrazné postavy
zameriava sa na vnútorné pocity (psychologizácia)
ako jeden z prvých ho použil E. M. Remarque v románe  Na západe nič nové
V slov. literatúre: J. C. - Hronský: Jozef 


### Milo Urban: Živý bič
- jeden z najlepších slovenských románov s témou 1. svetovej vojny
- zobrazuje dopad vojnových udalostí na osudy ľudí v hornooravskej dedine Ráztoky (dedina "pánubohu za chrbtom")
- expresionistický román (výnimočné postavy, vyhrotené situácie, vypäté vášne, pudovosť konania, davové scény)
- socíalno-psychologický román (sociálne dôsledky vojny, vnútorné prežívanie postáv)
- unanimistický román (una anima-jedna duša) - ľud reaguje na vonkajšie podnety ako jeden človek
- román s kolektívnym hrdinom
- román má 2 časti ( 1. Stratené ruky, 2. Adam Hlavaj)
- štýl románu je bohato lyrizovaný
 
- individuálni hrdinovia: 
    - Adam Hlavaj, Eva Hlavajová
    - Ondrej Koreň
    - stará Ilčíčka, jej syn Štefan
    - notár Okolický- predstavuje panské vrstvy
- [link](https://www.zones.sk/studentske-prace/citatelsky-dennik/11646-zivy-bic-milo-urban-strucny-obsah/)
- [link](https://www.youtube.com/watch?v=g-fT7M-KPpo&list=PLYZqspPOv3dm1GX3VwCfmnQhIYLjCc3kg&index)
 
### Jozef Mak - myšlienkovo-umelecký rozbor diela
Charakteristika románu:
- je to expresionistický román (výnimočné postavy-Maruša,  vypäté vášne,...)
- je to sociálno-psychologický román (chudoba- Horehronie, psychologizácia-prežívanie postáv)

Jozef Mak - "človek-milión"
Jozef Mak je prelomovým dielom slovenskej medzivojnovej prózy Dôvody:
1. nový typ rozprávača - vševediaci rozprávač (objektívny, v 3. osobe, všetko vie o svojich postavách),  v tomto románe sa neustále            prihovára svojim postavám-to je výnimočné v tomto románe.
2. výnimočný štýl - text je bohato lyrizovaný (veľa UJP ). Hronský je predchodcom lyrizovanej prózy

### František Švantner
- najmladší predstaviteľ naturizmu, priviedol naturizmus k vrcholu
- písal novely, ktoré majú baladický až mýtický charakter
- najznámejšie sú novely Nevesta hôľ a Malka (zo zbierky noviel Malka)
- [link](https://referaty.centrum.sk/slovencina-a-cestina/citatelsky-dennik/43955/frantisek-svantner:-malka)
- [link](https://www.youtube.com/watch?v=Bco4F_VBOTs)

Prečítajte si úryvok z novely Malka. Na základe úryvku zistite, ktorý umelecký jazykový prostriedok je základom textu a tiež aj celého diela F. Švantnera. 
1. Pomenujte tento UJP a uveďte príklady z textu.
2.Napíšte meno postavy, ktorá vedie tento dialóg a zároveň je aj rozprávačom príbehu.
 
### František Švantner – Malka
- Pohladkaj ma po tvári, budem si myslieť, že ma to hladká Malka, - vravím do vetra. Nadstavujem tvár a vietor mi ochotne vyhovuje. Plazí sa mi po tvári neviditeľnou dlaňou, pomaly, šetrne, aby nepredráždil moje zmysly. Kĺže sa jemne po kožke, šteklí ma na hrdle, pritíska sa na nepokojné sluchy, ako by to bola naozaj maličká dievčenská rúčka, a pri uchu šibalsky šepká:
- Pozri, ako poľahky ti strhnem klobúk z hlavy. - Nemám času, aby som mu huncútstvo prekazil.


## Medzivojnová dráma
- vývoj  drámy zaostával za poéziou a prózou
- so vznikom samostatnej ČSR zlepšenie podmienok, vznik profesionálnych divadiel
- dovtedy málo dramatikov, nástup novej generácie dramatikov
- najvýznamnejší predstavitelia medzivojnovej drámy: Ivan Stodola, Július Barč-Ivan, Peter Zvon
 
1. Zopakujte si vývoj drámy do r. 1945 a znaky drámy ako literárneho druhu podľa prezentácie 1
   (základné pojmy literárnej teórie, vonkajšia a vnútorná kompozícia drámy, významní dramatici 
   do medzivojnového obdobia)

### Ivan Stodola
- jeden z najvýznamnejších slovenských dramatikov
- písal:
1. tragédie 
    - najznámejšia je Bačova žena ( silný vplyv antickej drámy - osudovosť)
    - jedna z najlepších slov. tragédií, stále hraná (aj teraz v SND)
2. satirické komédie 
    - najznámejšia je Jožko Púčik a jeho kariéra
    - vysmieva sa z nedostatkov 1. ČSR (malomeštiactvo, úplatkárstvo, boj o moc....)
    - je stále aktuálny

Bačova žena je dielo na podrobný rozbor v MZ. prečítajte si ukážky a urobte si prácu s textom. Zatiaľ nič nemusíte posielať. Naučte sa dej a motívy. Kto chce, môže si pozrieť aj tel. inscenáciu, je vynikajúca a krátka. Ak teraz nestíhate, tak aj neskôr:)
https://www.youtube.com/watch?v=HyjY7KUgq_E

### Július Barč - Ivan
- významný predstaviteľ medzivojnovej drámy
- zatiaľ čo Stodola pokračuje v tradíciách realistickej drámy, Barč - Ivan je ovplyvnený modernými smermi, hlavne expresionizmom
- písal satirické komédie a tragédie
- najvýznamnejšia hra je expresionistická tragédia Matka
- dej sa odohráva v baníckom prostredí (nar. sa v Krompachoch)
- "príbeh súčasného Kaina a Ábela"
- prvky expresionizmu: postava matky, vypäté vášne a konflikty, expresionist. štýl( výkriky, nedokončené vety, krátke vety, zvolacie vety)
- [link](https://www.youtube.com/watch?v=RYF5uOx2qIk)

### Literatura po roku 1945
- 1945 - koniec 2. svetovej vojny
- tragické dôsledky vojny - hlavná téma literatúry po roku 1945
- na základe výsledkov vojny - rozdelenie sveta na západný a východný blok:
 
| ZÁPADNÝ  BLOK | VÝCHODNÝ BLOK |
|---------------|--------------:|
| veľmoc - USA  | veľmoc - ZSSR |
| demokracia    | totalita      |
| kapitalizmus  | socializmus   |
| sloboda tvorby v umení  | cenzúra, vplyv komunist. ideológie                      |
| ndviazanie na realizmus | jediny povolený umelecký smer:                          |
| moderné umelecké smery: | socialistický realizmus - zdeformovaný obraz skutočnosti|
| existencializmus | (ľudovosť, straníckosť, triednosť)                             |
| bítnické hnutie  | literatúra oficiálna, polooficiálna, disidentská (samizdatová) |
| absurdná dráma   | psychlogizácia, schematizmus (schematické témy, postavy)       |

### John Steinbeck
- významný predstaviteľ americkej literatúry
- nositeľ Nobelovej ceny za literatúru za rok 1962 za celoživotnú tvorbu
- pochádzal z Kalifornie, kde sa odohrávajú všetky jeho diela
- Kaliforniu zobrazil ako krajinu veľkých sociálnych protikladov (úrodná krajina boháčov a farmárov  x   krajina obrovskej chudoby plantážnych robotníkov),
- zobrazuje negatívne dopady hospodárskej krízy
- písal metódou kritického realizmu podobne ako Hemingway
- písal sociálne romány - najznámejšie sú Ovocie hnevu a O myšiach a ľuďoch
- za oba romány získal Pulitzerovu cenu
O myšiach a ľuďoch
Prečítajte si báseň R. Burnsa O myšiach a ľuďoch, ktorá inšpirovala J. Steinbecka k napísaniu románu. S pomocou tejto básne sa pokúsime vysvetliť názov románu.
J. Steinbeck: O myšiach a ľuďoch 
- spoločenský (sociálny) román
- tragický  príbeh dvoch priateľov - bezdomovcov, ktorí túžia po vlastnom domove
- George Milton - bystrý, inteligentný, fyzicky slabší
- Lennie Small - silný, ale slabomyseľný, George nad ním drží ochrannú ruku
- názov románu- autor sa inšpiroval básňou R. Burnsa: Poľnej myši
- kľúčová scéna
 
## J. Heller: Hlava XXII
 - najlepší vojnový román 
- autobiografické prvky
- román vyšiel až v r. 1961, ale predbehol vývoj literatúry moderným spracovaním - autor využíva   absurditu, paradox, čierny humor ( vplyv F. Kafku a J. Haška)
- hlavná postava vojak Yossarian
- autor odkrýva druhý front amerického vojaka - boj proti nadriadeným a ich nezmyselným rozkazom - " vojna vo vojne"
- [rozbor románu](https://www.youtube.com/watch?v=yvzTfRLk7OM)

Na základe ukážky a všetkých zdrojov v zadaní vysvetli názov románu.
 
### Joseph Heller – Hlava XXII
     Hlave XXII neprešiel nikto cez rozum. Hlava XXII stanovovala, že starosť o vlastnú bezpečnosť tvárou v tvár bezprostrednému a ozajstnému nebezpečenstvu je prejavom zdravého rozumu. Orr bol blázon a mohli ho preradiť. Stačilo iba požiadať o to: ale len čo by to urobil, nebol by viac bláznom a musel by si odkrútiť ďalšie nálety. Orr by bol blázon, keby šiel na ďalšie nálety a bol by normálny, keby tak neurobil; ale ako normálny by si ich musel odlietať. Ak by lietal ďalej, bol by blázon a potom by už nemusel lietať; lenže ak by to nechcel robiť, bol by normálny, a teda musel lietať ďalej. Geniálna jednoduchosť Hlavy XXII na Yossariana hlboko zapôsobila. Uznanlivo zahvízdal.
- Tej Hlave XXII neprejde nikto cez rozum, - skonštatoval.


### Jerome David Salinger: Kto chytá v žite
- psychologický román
- retrospektívny vývoj deja
- ja - rozprávanie 
- rozprávačom je hlavná postava: Holden Caulfield (kolfild)
- jazykové prostriedky typiké pre tínedžerov - vulgarizmy, študentský slang, hovorové slová
https://www.zones.sk/studentske-prace/citatelsky-dennik/14962-kto-chyta-v-zite-obsah-a-rozbor

Prečítajte si ukážky. Vypracujte nasledujúce úlohy:
1.	Na základe 1. časti ukážky charakterizujte slovnú zásobu Holdena Caufielda.
2.	Na základe 2. časti ukážky vysvetlite názov románu.
 
#### Jerome David Salinger – Kto chytá v žite
     	Najskôr asi budete chcieť vedieť, kde som sa narodil, aké bolo moje všivavé detstvo, čo robili moji rodičia, kým ma mali, a podobné kraviny v duchu Davida Copperfielda(...) Okrem toho vám nemienim rozprávať celý svoj mizerný životopis od a po zet. Porozprávam vám len o tých bláznivých dňoch vlani okolo Vianoc, keď som sa zosypal, musel prísť sem a dať si pohov.                    	 	   	                   
        * * *        
        Po chvíli som si sadol do kresla  a vyfajčil som dve cigy. Priznávam sa, že som bol riadne nadržaný. Z ničoho nič som dostal nápad. Vytiahol som náprsnú tašku a začal hľadať adresu, ktorú mi dal jeden chalan z vysokej v Princetone. Zoznámil som sa s ním v lete na jednom čurbese. Bola to adresa jednej baby, ktorá síce nebola vyložená ku... alebo čo, ale dala si občas povedať.
        * * *
        „Vieš, čím by som chcel byť?“ povedal som. „Vieš, boha, čím by som chcel byť? Keby som si mohol vybrať?“ (...)
     	„Slovom, ja si v jednom kuse predstavujem, ako sa davy malých deciek hrajú na takom velikánskom poli. Tisíce malých deciek, široko-ďaleko niet ani jedinkého dospelého, myslím, teda okrem mňa. A ja ti stojím na kraji nejakej strašidelnej priepasti. A vieš, čo musím urobiť? Musím chytiť každého, kto sa priblíži k tej priepasti. Rozumieš, ak uteká a nedíva sa, kde beží, ja musím odniekiaľ vyliezť a chytiť ho. A toto by som robil od rána do večera. Bol by som tam a chytal tie decká v žite. Viem, že je to bláznovstvo, ale je to jediná vec, čo by som naozaj rád robil. Viem, že je to bláznovstvo.“ 

### Beatnické hnutie (beat generation, bítnici)
### Existencializmus
-  najvýznamnejší filozofický a literárny smer po r. 1945
- znaky existencializmu - viď prezentáciu

### A. Solženicyn: Jeden deň Ivana Denisoviča
- predstaviteľ exilovej ruskej literatúry
- nositeľ Nobelovej ceny
- ako prvý zobrazil tému gulagov (= trestanecké tábory pre politických väzňov)
- novela Jeden deň Ivana Denisoviča je povinné dielo!!!
- [link](https://www.youtube.com/watch?v=yR_mgY4xalo)

### Miroslav Válek
Miroslav VÁLEK sa narodil 17. júla 1927 v Trnave, kde v roku 1947 maturoval na obchodnej akadémii. Potom sa zapísal na Vysokú obchodnú školu v Bratislave, no štúdium nedokončil. 
Od roku 1949 pracoval v redakciách viacerých neliterárnych časopisov. Koncom 50. rokov sa stal redaktorom a v rokoch 1962 – 1966 šéfredaktorom literárneho mesačníka Mladá tvorba. V rokoch 1966 – 1967 bol spoluzakladateľom a prvým šéfredaktorom literárneho časopisu Romboid.
 V rokoch 1967 – 1968 zastával funkciu predsedu Zväzu slovenských spisovateľov. Po vzniku federatívneho usporiadania ČSSR od 1. januára 1969 sa stal ministrom kultúry v slovenskej vláde a zároveň členom predsedníctva ÚV KSS. Z týchto vysokých politických funkcii odišiel až v roku 1988 a potom krátko (do konca novembra 1989) pôsobil ako predseda Zväzu československých spisovateľov v Prahe. 
Zomrel 27. januára 1991 v Bratislave.

#### M. Válek: Zabíjanie králikov
- prečítajte si báseň (je aj v čítanke, ale pre istotu...)
- premyslite si ideovo-estetický rozbor básne ( je v MZ!)


## Slovenská literatúra po r. 1945
- prelomové roky vo vývoji spoločnosti, umenia aj literatúry :
1945 - koniec 2. svetovej vojny
1948 - nástup komunistov k moci
1956 - koniec kultu osobnosti, nástup generácie 56 (Rúfus, Válek)
1968 - potlačenie reformného procesu, konsolidácia
1989 - Nežná revolúcia, pád socializmu

Práca s textom (A. Bednár: Kolíska)
- posielam Vám celú novelu Alfonza Bednára Kolíska, je to dielo na podrobný rozbor v MZ
- prečítajte si ukážky - str. 347 - 353
                                    str. 357 - 366
                                    str. 394 - 398

### Ladislav Mňačko (1919 - 1994)
Predstaviteľ exilovej literatúry
Detstvo a mladosť prežil Ladislav Mňačko vo Vrútkach a v Martine.  
Patrí medzi najvýraznejšie osobnosti povojnovej žurnalistiky a literatúry. Prinášal neprikrášlené životné fakty, nepodplatný pohľad na utajované súvislosti (Oneskorené reportáže - reportáže z politických procesov v 50-tych rokoch) 
Písal najmä cestopisné a politické reportáže a črty z domova a zo zahraničia, tiež eseje. V roku 1939 sa neúspešne pokúsil o útek do Sovietskeho zväzu. O rok neskôr ho za prekročenie nemecko-holandských hraníc väznili v koncentračnom tábore. V roku 1944 sa mu podarilo utiecť a vrátil sa domov. Stal sa partizánom na Valašsku.
V roku 1967 bol za svoj nekompromisný politický postoj (proti podporovaniu arabskej politiky voči Izraelu) zbavený československého štátneho občianstva a musel ostať v zahraničí. Vrátil sa v roku 1968, ale na protest proti okupácii ČSSR vojskami Varšavskej zmluvy opäť odišiel do emigrácie. Žil v Izraeli, Taliansku a Eisenstadte v Rakúsku. Na Slovensko sa vrátil po novembri roku 1989 už ako rakúsky občan. Na protest proti rozdeleniu republiky a nástupu mečiarizmu odišiel do Prahy, kde aj zomrel. Viaceré jeho knihy vyšli v zahraničí.


### Ivan Bukovčan
- významný predstaviteľ drámy po roku 1945
- divadelná hra Kým kohút nezaspieva - povinné dielo podľa ŠVVP
- Krátke [video](https://www.youtube.com/watch?v=LXeT6DVBH4o&t)
- Televízna [inscenácia](https://www.youtube.com/watch?v=eoLAtr7lyWM)